[
  {
    "objectID": "index.html",
    "href": "index.html",
    "title": "Wykresy od kuchni",
    "section": "",
    "text": "Wprowadzenie\n\nJak tworzyć dobre wykresy? Dobre, czyli takie, które z przyjemnością się ogląda, z których można wyciągnąć wiele informacji, które są zrozumiałe dla szerokiego odbiorcy, a jednocześnie docenią je smakosze.\nWymaga to pewnego treningu i znajomości kilku zasad, ale jest to umiejętność, której może się nauczyć praktycznie każdy. Nie jest to czcze gadanie, mam na to dowód! Od 2013 roku prowadzę zajęcia z wizualizacji danych na Uniwersytecie Warszawskim i Politechnice Warszawskiej. W tym czasie miałem przyjemność pracować z setkami studentów kierunków matematyczno-informatycznych, z których większość, gdy tylko poznała podstawowe reguły komunikacji przez wykresy, bardzo szybko była w stanie tworzyć wspaniałe, czytelne, często wyjątkowe wizualizacje.\nNa bazie doświadczeń z prowadzenia tych zajęć powstały Wykresy od kuchni. To zbiór krótkich wykładów omawiających różne wątki przydatne w lepszym zrozumieniu tego, jak działa komunikacja z użyciem wykresów statystycznych. Na kolejnych stronach pojawi się wiele analogii do przyrządzania posiłków, ponieważ zarówno w kuchni, jak i w przygotowaniu wykresów statystycznych potrzebna jest praktyka, znajomość pewnych fundamentalnych prawideł, garść sprawdzonych przepisów i dużo zapału do eksperymentowania. Będąc tak uzbrojonym, każdy adept sztuki kulinarnej jest skazany na sukces.\n\n\n\nW rozdziale Fabryka smaku omówiona jest rola spójności i standaryzacji przy tworzeniu wykresów statystycznych. Odniesiemy się do standardów stosowanych w innych dziedzinach, w których bardzo złożone projekty są komunikowane pomiędzy twórcą a szeroką grupą odbiorców. Jako przykład posłuży nam notacja muzyczna, diagramy UML czy szkice techniczne. Wykresy statystyczne to nie banery reklamowe, nie muszą krzyczeć, odróżniać się od sąsiednich wykresów. Wręcz przeciwnie. Dobre wykresy uzupełniają się nawzajem, są łatwe do odczytania, a moment ,,aha’’ wynika z prezentowanych treści, a nie z formy. W drugiej części rozdziału pokażemy standardy proponowane przez Główny Urząd Statystyczny, gazetę ,,The Economist’’ czy organizację IBCS, rozwijającą międzynarodowe standardy komunikacji biznesowej.\n\n\n\nW rozdziale Sprawdzone przepisy omówimy najczęściej stosowane typy wykresów – rozwiązania, które warto znać i wykorzystywać, by przedstawiać najczęściej spotykane historie w danych. Jak pokazać rozkład zmiennych ilościowych lub jakościowych? Jak porównać dwie lub więcej grup obserwacji? Jak pokazać zależność pomiędzy dwiema lub większą liczbą zmiennych? Poznaj 14 wykresów, które zaspokoją każdy głód danych.\n\n\n\nZnudziły Ci się klasyczne dania? Masz ochotę na eksperymenty? Fantastycznie! Zanim jednak rzucisz się na nieznane wody, przeczytaj o trzech rafach, które trzeba umieć omijać. W rozdziale Dziury… opowiemy o problemach z percepcją kolorów na wykresach, problemach z odczytywaniem kształtów i problemach z kompozycją wykresu. Ale nie będziemy tylko narzekać, wielu z omawianych problemów można uniknąć, stosując się do prostych rad. Znajdziesz te rady na końcu każdego podrozdziału.\n\n\n\nW przestrzeni informacyjnej spotykamy setki, jeżeli nie tysiące wykresów. Wśród lepszych i gorszych kompozycji zdarzają się też wyjątkowo smakowite egzemplarze. Takie, które gdy je zobaczymy, to zostają z nami na długo. Niektóre z nich są piękne, niektóre z nich uratowały wiele ludzkich żyć. W rozdziale Rodzynki pokazujemy pięć wykresów, które tworzą kanon wizualizacji danych. Przy okazji poznamy autorów tych wiekopomnych dzieł. Frank Anscombe, Otto Neurath, John Snow, Charles Minard czy Florence Nightingale – te nazwiska musi znać każda osoba interesująca się wykresami statystycznymi.\n\n\n\nOpowieść o wykresach nie byłaby kompletna, gdyby nie zawierała ostrzeżenia o toksycznych wizualizacjach. Zatruta informacja może prowadzić do nieprzyjemności, niestrawności i zawrotów głowy. W rozdziale Uwaga: mutant! omawiamy kilka podstępnych trucizn, które mogą zepsuć smak całej potrawy. Błędy w ustalaniu osi wykresów, błędne użycie kolorów, błędne zastosowanie wykresów kołowych, błędnie poukładane elementy wykresu, błędnie oznaczane kluczowe informacje na wykresie to uchybienia, które mogą zniszczyć każdą potrawę.\n\n\n\nZnasz już teorię? Czas zabrać się za samodzielne pichcenie wykresów. W rozdziale Zakoduj to sam omówimy pakiet ggplot2 dla języka R, który jest jednym z najlepszych narzędzi do tworzenia wykresów statystycznych. Krok po kroku przedstawione wykresy omówione w rozdziale Sprawdzone przepis, a przy okazji omówimy gramatykę grafiki – język stworzony po to, by wizualnie komunikować dane. Do tej książki dołączony jest też bardzo ciekawy zbiór danych opisujących ponad 2000 produktów spożywczych. Na bazie tego zbioru będziemy mogli razem przygotować kilka interesujących wizualizacji, przy okazji dowiadując się wielu ciekawych informacji o tych produktach spożywczych.\nKażdy rozdział kończy się zbiorem zadań, pozwalających przećwiczyć omawiane zagadnienia. Niektóre są bardzo proste i będziesz mógł je zrobić bez większego wysiłku, ale są też takie, które będą wymagały trochę pracy. Nie zrażaj się, jeżeli niektóre z nich okażą się zbyt trudne, zawsze można wrócić do nich później.\nCzytelniku, mam nadzieję, że kolejne rozdziały rozsmakują Cię w wizualnej eksploracji i prezentacji danych statystycznych.\n\nPrzemysław Biecek, Warszawa, 2022"
  },
  {
    "objectID": "intro.html",
    "href": "intro.html",
    "title": "1  Introduction",
    "section": "",
    "text": "This is a book created from markdown and executable code.\nSee Knuth (1984) for additional discussion of literate programming.\n\n\n\n\nKnuth, Donald E. 1984. “Literate Programming.” Comput. J. 27 (2): 97–111. https://doi.org/10.1093/comjnl/27.2.97."
  },
  {
    "objectID": "summary.html",
    "href": "summary.html",
    "title": "2  Summary",
    "section": "",
    "text": "In summary, this book has no content whatsoever."
  },
  {
    "objectID": "references.html",
    "href": "references.html",
    "title": "References",
    "section": "",
    "text": "Biecek, Przemysław. 2016. Odkrywać! Ujawniać! Objaśniać! Zbiór\nEsejów o Sztuce Przedstawiania Danych. Fundacja Naukowa\nSmarterPoland.pl. http://biecek.pl/Eseje/.\n\n\nGłówny Urząd Statystyczny. 2012. Narodowy Spis Powszechny Ludności i\nMieszkań 2011. Raport z Wyników. http://bit.ly/1eCtsnC.\n\n\n———. 2017. Mapy Statystyczne. Opracowanie i Prezentacja Danych.\nZakład Wydawnictw Statystycznych. https://stat.gov.pl.\n\n\nMcLean, Matt. 2017. The Economist Visual Styleguide. https://design-system.economist.com/.\n\n\nThe IBCS Institute. 2022. The International Business Communication\nStandards (IBCS). https://www.ibcs.com/."
  },
  {
    "objectID": "fabryka.html#do-czego-nam-są-potrzebne-wykresy",
    "href": "fabryka.html#do-czego-nam-są-potrzebne-wykresy",
    "title": "1  Fabryka smaku",
    "section": "1.1 Do czego nam są potrzebne wykresy?",
    "text": "1.1 Do czego nam są potrzebne wykresy?\nWykresy tworzymy po to, aby pokazywać historie obecne w danych. Historie mogą być proste (np. w roku 2014 urodziło się więcej dzieci niż w roku 2013) lub złożone (liczba urodzonych dzieci jest związana ze strukturą demograficzną, jeden z czynników to boom demograficzny w okresie reprodukcyjnym wyżu demograficznego, do tego dochodzi ujemne saldo migracyjne). Im bardziej złożona historia, tym więcej wysiłku trzeba włożyć, by ją czytelnie przedstawić.\nDo wyrażenia prostej historii nie potrzeba wykresu, w przypadku złożonej – już tak. Zilustrujmy to na przykładzie danych z Narodowego Spisu Powszechnego z roku 2011.\n\n\n\n\n\nRysunek 1.1: W Polsce mieszka 38,511,800 osób, z czego 48,1% to mężczyźni, a 51,6% to kobiety. Narodowy Spis Powszechny 2011\n\n\nŹródło: Gazeta Wyborcza.\nPorównajmy trzy sposoby przedstawienia historii o liczebności i strukturze populacji w Polsce: rysunek na marginesie, tabelę poniżej i opis słowny poniżej tabeli.\n\n\n\nWyniki z Narodowego Spisu Powszechnego z roku 2011\n\n\n\nW wyniku przeprowadzenia Narodowego Spisu Powszechnego w roku 2011 ustalono, że w Polsce mieszka 38 511 800 osób, z czego 51,6% to mężczyźni, a 48,4% to kobiety.\n\nCała historia to stwierdzenie, że w populacji jest więcej kobiet niż mężczyzn. Czy potrzebujemy wykresu, aby pokazać trzy liczby? Czy wykres ułatwia ich zrozumienie lub wnosi dodatkową informację? Po dwakroć nie. Tabela ma wyraźną i łatwą do odczytania strukturę. Jedno zdanie słownego opisu komunikuje całą istotną informację. A wykres? Lubimy obrazki, ale jeżeli chodzi o przedstawianie informacji, to ten wykres niczego nie wnosi.\nInaczej wygląda sytuacja, gdy mamy do przekazania złożony komunikat oparty na dużym zbiorze danych.  Zobaczmy historię wyników polskich matur z lat 2013-2014. Porównajmy trzy sposoby prezentowania tej historii: opis tekstowy, poniżej tabela i rysunek.Wykorzystamy dane udostępniane przez Zespół Pomiaru Dydaktycznego Instytutu Badań Edukacyjnych.\n\nWyniki matury z języka polskiego mają rozkład zbliżony do normalnego. W poszczególnych latach średnie tego rozkładu nieznacznie się różnią. Rozkład ten jest zaburzony w okolicy 21-22 punktów, czyli w pobliżu wartości stanowiących granicę zaliczenia (30% możliwych do uzyskania punktów). Praktycznie nie ma uczniów, którzy uzyskaliby jeden punkt poniżej progu zaliczenia, jest za to bardzo dużo osób, które zdały egzamin, otrzymując punkt więcej. Sugeruje to, że dosyć często osoby oceniające maturę, widząc, że do zaliczenia brakuje jednego–dwóch punktów, brakujące punkty ,,znajdowały’’. W przypadku egzaminu z matematyki rozkłady są różne w różnych rocznikach i zdecydowanie nie przypominają rozkładu normalnego. W pobliżu progu zaliczenia również widzimy pewną nieregularność, największą w roku 2014. Jest ona jednak mniejsza niż w przypadku egzaminu z języka polskiego.\n\n\n\n\nProcent maturzystów, którzy uzyskali określoną liczbę punktów w danym roku. Widzimy większy odsetek uczniów tuż nad progiem i bardzo niski tuż poniżej progu zaliczenia. Próg zaliczenia to 30%. Z uwagi na objętość przedstawiono tylko wycinek jednej dwunastej danych. Cała tabela ma ponad 220 liczb\n\n\n\n\n\nRysunek 1.2: Wyniki z matury na poziomie podstawowym z języka polskiego i z matematyki w latach 2013-2014\n\n\nDruga historia jest oparta na ponad 220 liczbach zebranych w gigantycznej tabeli. W tej sytuacji precyzja i struktura przepełnionej liczbami tabeli niewiele wnosi. Liczb jest zbyt wiele, by móc łatwo zauważyć jakąś zależność, a i tak w tabeli ujęto zaledwie jedną dwunastą danych. Z kolei w opisie słownym mniej skupieni odbiorcy mogą się pogubić. Nie jest on też kompletny, a zapoznanie się z nim trwa kilka–kilkanaście sekund. W tej historii wykres przedstawia dane z praktycznie tą samą dokładnością co tabela, ale można go szybciej odczytać. Umiejętne zilustrowanie złożonej historii za pomocą wykresu pozwala na czytelniejsze i pełniejsze jej przekazanie.\nJak tworzyć takie wykresy zapadające w pamięć? Potrzebne są dwie rzeczy. Znajomość podstawowych reguł sporządzania wykresów i praktyka polegająca na tworzeniu kolejnych i kolejnych wykresów. Podstawowe reguły poznacie w kolejnych rozdziałach tej książki. W każdym rozdziale znajdują się zadania pozwalające na dodatkowe aktywne ćwiczenie omawianych koncepcji. Stosując się do tych reguł, będziecie w powtarzalny sposób tworzyć czytelne i ustandaryzowane wykresy. A standardy są bardzo ważne."
  },
  {
    "objectID": "fabryka.html#notacja-muzyczna",
    "href": "fabryka.html#notacja-muzyczna",
    "title": "1  Fabryka smaku",
    "section": "1.2 Notacja muzyczna",
    "text": "1.2 Notacja muzyczna\nNotacja muzyczna – symboliczny język, za pomocą którego można zapisać niemal wszystkie cechy dźwięków muzycznych, rytmiki, melodii, harmonii, dynamiki oraz artykulacji.\n\n\n\n\n\nRysunek 1.3: Fragment preludium nr 7 Fryderyka Chopina\n\n\nŹródło: Wikipedia.\nŚwietnym przykładem standaryzacji zapisu stosowanego przez zawodowców jest notacja muzyczna i zapis nutowy. Rysunek na marginesie przedstawia zapis fragmentu preludium nr 7 Chopina. Zapis ten może odczytać każda osoba znająca zapis nutowy, którego podstawy poznajemy już w szkole podstawowej.\nDlaczego kompozytorzy trzymają się zapisu nutowego, zamiast samemu wymyślać własne sposoby zapisu muzyki? Dlaczego nie kolorują nut lub nie stosują ozdobników na pięciolinii, nie ma tam żadnych słoneczek, kotków ani innych umilaczy?\nTo nie jest kwestia kosztów druku. Cena kolorowego tuszu nie jest aż tak wysoka, by wymuszać czarno-biały zapis nutowy. Powodem jest oczywiście standaryzacja zapisu, który musi być jednoznacznie i szybko odczytywany zarówno przez kompozytora, jak i wykonawcę. Granie na instrumentach jest wystarczająco angażującym procesem, więc żaden muzyk nie chce być w jego trakcie rozpraszany dodatkowymi bodźcami typu kolorowe nuty, perspektywa czy ozdobniki pięciolinii."
  },
  {
    "objectID": "fabryka.html#rysunek-techniczny",
    "href": "fabryka.html#rysunek-techniczny",
    "title": "1  Fabryka smaku",
    "section": "1.3 Rysunek techniczny",
    "text": "1.3 Rysunek techniczny\nRysunek techniczny – konwencja graficznego przedstawiania maszyn, mechanizmów, urządzeń, konstrukcji, układów, systemów itp., dostarczająca pełnej informacji o działaniu, wykonaniu elementów oraz montażu przedstawianego obiektu.\n\n\n\n\n\nRysunek 1.4: Rysunek techniczny wiaty\n\n\nŹródło: Wikipedia.\nCzytelniku, czy zastanawiałeś się kiedyś, dlaczego konstruktorzy trzymają się sztywnych ram rysunku technicznego, zamiast kolorować i upiększać różne elementy projektu w celu urozmaicenia graficznego swoich dzieł? Brzmi jak herezja? Dlaczego jeden konstruktor nie chce się wyróżnić na tle innych przez stosowanie kolorowych trójwymiarowych strzałek?\nPodobnie jak w przykładzie z notacją muzyczną, tak i tutaj odbiorcą jednego projektu może być duża grupa osób. W urzędzie gminy rysunek będzie podstawą wydania zgody na budowę, a ekipa budowalna będzie go oglądała po to, by tę budowę wykonać. W niczyim interesie są błędy w komunikacji. Źle zrozumiane oznaczenia mogłyby doprowadzić do powstania niefunkcjonalnych budynków, a w skrajnym przypadku do katastrofy budowanej.\nKonstruktor musi jednocześnie myśleć o wielu aspektach związanych z funkcjonalnością, bezpieczeństwem i trwałością opracowanych konstrukcji. Ale nikt nie oczekuje od niego, że na swój unikalny sposób wymyśli, jak zapisać projekt budynku. Kreatywność dotyczy projektu, ale nie sposobu zapisu."
  },
  {
    "objectID": "fabryka.html#diagramy-uml",
    "href": "fabryka.html#diagramy-uml",
    "title": "1  Fabryka smaku",
    "section": "1.4 Diagramy UML",
    "text": "1.4 Diagramy UML\nUnified Modeling Language (UML, zunifikowany język modelowania) – język półformalny wykorzystywany do modelowania różnego rodzaju systemów informatycznych.\n\n\n\n\n\nRysunek 1.5: Przykładowy diagram UML dla systemu komputerowego komunikującego się z serwerem\n\n\nŹródło: Wikipedia.\nPodobnie jak w poprzednich przypadkach projektant systemów informatycznych musi tak opisać swój projekt, by został on wykonany zgodnie z jego intencją. Nie ma tutaj miejsca na dowolność i wieloznaczność.\nProjekt informatyczny będzie wytwarzany przez liczną grupę programistów, a następnie weryfikowany przez liczbą grupę testerów. Wszyscy oni muszą umieć odczytać zamysł projektanta, by zbudować zaprojektowane oprogramowanie. W tym celu powstały specjalne języki (patrz przykład na marginesie dla języka Unified Modeling Language), pozwalające w wizualny i zrozumiały sposób zapisać najbardziej złożone systemy.\nInżynieria oprogramowania jest relatywnie młodą dyscypliną, więc wciąż bogata jest w historie źle zaprojektowanych i źle opisanych systemów, które później nie działały. Ale problemy z kosztownymi naprawami niedziałającego poprawnie oprogramowania spowodowały, że zestandaryzowano zarówno procesy, jak i sam język opisu systemów."
  },
  {
    "objectID": "fabryka.html#schemat-elektryczny",
    "href": "fabryka.html#schemat-elektryczny",
    "title": "1  Fabryka smaku",
    "section": "1.5 Schemat elektryczny",
    "text": "1.5 Schemat elektryczny\nRysunek techniczny elektryczny – graficzny dokument konstrukcyjny, na którym za pomocą symboli graficznych przedstawia się części składowe obiektu elektrycznego oraz połączenia między nimi.\n\n\n\n\n\nRysunek 1.6: Przykładowy schemat wzmacniacza\n\n\nŹródło: Wikipedia.\nMożna mnożyć przykłady branż, w których standaryzacja była niezbędna do tego, by umożliwić efektywną i bezbłędną komunikację twórców z odbiorcami. Rysunek na marginesie przedstawia schemat elektryczny, na którym znajdują się ustandaryzowane symbole oznaczające cewki, oporniki, przełączniki i inne elementy. Każdy z tych symboli ma jednoznaczne, ściśle uregulowane znaczenie. Bez tej standaryzacji nie byłaby możliwa efektywna produkcja opracowanych rozwiązań oparta na bezbłędnej komunikacji pomiędzy projektantami układów elektrycznych a wykonawcami i użytkownikami.\nW każdym z powyższych przypadków standaryzacja umożliwiła szerszy odbiór opracowanego rozwiązania. Ułatwiła bezbłędny odczyt. Te rysunki tworzone są przez profesjonalistów dla profesjonalistów. Kompozytor opisuje melodie dla muzyka. Konstruktor opisuje budynek dla kierownika budowy. Projektant systemu opisuje projekt dla programistów itp."
  },
  {
    "objectID": "fabryka.html#co-się-dzieje-gdy-nie-ma-standardów",
    "href": "fabryka.html#co-się-dzieje-gdy-nie-ma-standardów",
    "title": "1  Fabryka smaku",
    "section": "1.6 Co się dzieje, gdy nie ma standardów?",
    "text": "1.6 Co się dzieje, gdy nie ma standardów?\nTworzenie wykresów jest wciąż dosyć młodą dziedziną i dotąd rzadko było nauczane na szeroką skalę. W podstawówce uczymy się nut, w liceum uczymy się schematów elektrycznych, ale wciąż niewiele jest miejsc, gdzie można nauczyć się tworzenia wykresów. Być może to się zmieni i zajęcia z Data Literacy pojawią się w szkole podstawowej, ale jak do tej pory jedynie bardzo wąska grupa uczelni przygotowywała do tego. Nadal większość twórców wykresów jest samoukami, co niestety nie sprzyja spójności w prezentacji danych.\n\n\n\n\nRysunek 1.7: Wybrane wykresy słupkowe z raportu podsumowującego Narodowy Spis Powszechny 2011. Wykresy pogrupowano wierszami z uwagi na ich wielkość i kolor tła\n\n\n\nA brak standaryzacji może prowadzić do bałaganu. Jako przykład można wskazać raport Głównego Urzędu Statystycznego dotyczący spisu powszechnego z roku 2011. Raport jest dosyć krótki, ale znajduje się w nim wiele danych zaprezentowanych w sposób graficzny, często z użyciem wykresów słupkowych (Główny Urząd Statystyczny 2012). Pomimo iż użyty jest ten sam typ wykresu, to na różnych stronach są one pokazywane na bardzo różne sposoby. Rysunek powyżej przedstawia 15 różnych przykładów z tego raportu (a to jeszcze nie wszystkie). Wykresy te różnią się praktycznie każdym elementem. Raz dane przedstawiane są poziomo, raz pionowo. Raz stosowana jest perspektywa 3D a raz nie. Czasem słupki są cieniowane, czasem nie. Czasem są czerwono-niebieskie, czasem mają różne odcienie granatu, a czasem są pomarańczowo-żółto-zielone. Trudno uwierzyć, że pochodzą z jednej publikacji.\n\nGłówny Urząd Statystyczny. 2012. Narodowy Spis Powszechny Ludności i Mieszkań 2011. Raport z Wyników. http://bit.ly/1eCtsnC."
  },
  {
    "objectID": "fabryka.html#standardy-komunikacji-wykresów-na-przykładzie-głównego-urzędu-statystycznego",
    "href": "fabryka.html#standardy-komunikacji-wykresów-na-przykładzie-głównego-urzędu-statystycznego",
    "title": "1  Fabryka smaku",
    "section": "1.7 Standardy komunikacji wykresów na przykładzie Głównego Urzędu Statystycznego",
    "text": "1.7 Standardy komunikacji wykresów na przykładzie Głównego Urzędu Statystycznego\nW poprzedniej sekcji przedstawiliśmy raport GUS pełen niespójnych wykresów. Wiele się jednak zmieniło od 2011 roku w sposobie raportowania danych w tej instytucji. Wykresy są bardziej spójne graficznie. GUS prowadzi też szereg inicjatyw mających na celu spopularyzowanie wnioskowania statystycznego.\nPrzykładem takiej działalności jest zbiór standardów dotyczących raportowania statystyk na mapach (Główny Urząd Statystyczny 2017). Opracowany podręcznik przedstawia bardzo wiele aspektów komunikacji statystycznej i pełen jest konkretnych i bardzo praktycznych porad, co robić, a czego nie robić w komunikacji danych.\n\n———. 2017. Mapy Statystyczne. Opracowanie i Prezentacja Danych. Zakład Wydawnictw Statystycznych. https://stat.gov.pl.\n\n\n\nRysunek 1.8: Jaką projekcję wybrać do przedstawiania danych na mapie Europy? Dobra projekcja to np. odwzorowanie Lamberta zachowujące powierzchnię przedstawianych obszarów. Niewskazany jest wybór odwzorowania Merkatora zachowującego kąty lub odwzorowania kwadratowego zachowującego odległości. Źródło: Mapy statystyczne, GUS.\n\n\nZ tego opracowania pochodzi Rysunek 1.8, wyjaśniający, jakie odwzorowanie wykorzystać do prezentacji danych na mapie Europy, a z jakich nie korzystać. Raporty opracowane zgodnie z tymi standardami będą bardziej jednolite i łatwiej będzie porównywać wyniki pomiędzy raportami z różnych lat i różnego autorstwa.\n\n\n\n\n\nRysunek 1.9: Dwa przykładowe rysunki wskazujące, z jakich kształtów korzystać, a z jakich nie korzystać przy komunikacji z użyciem wykresów. Źródło: Mapy statystyczne, GUS.\n\n\n\n\n\n\nRysunek 1.10: Kartogram przedstawiający dwie zmienne za pomocą koloru. Pomysłowe kodowanie zwiększa ilość informacji przedstawionych na wykresie. Źródło: Mapy statystyczne, GUS.\n\n\nOpracowanie GUS omawia nie tylko kartogramy, ale też znajduje się w nim wiele użytecznych i praktycznych porad dotyczących tworzenia wykresów. Na Rysunku 1.9 przedstawione są rekomendacje dotyczące używanych kształtów. Odradza się korzystanie z cieniowania, perspektywy, zbędnych gradientów czy innych wizualnych efektów.\nWspomniane standardy zawierają również zbiór ciekawych rozwiązań wizualnych do prezentowania danych. Przykładem jest kartogram z Rysunku 1.10, gdzie kolory kodują dwie zmienne – odsetek osób z wykształceniem wyższym oraz wyprodukowane PKB na osobę. Użycie odpowiednich skal kolorystycznych pozwala na taką znaczną kompresję danych prezentowanych na wykresie."
  },
  {
    "objectID": "fabryka.html#standardy-komunikacji-biznesowej-na-przykładzie-ibcs",
    "href": "fabryka.html#standardy-komunikacji-biznesowej-na-przykładzie-ibcs",
    "title": "1  Fabryka smaku",
    "section": "1.9 Standardy komunikacji biznesowej na przykładzie IBCS",
    "text": "1.9 Standardy komunikacji biznesowej na przykładzie IBCS\nStandardy zaprezentowane w poprzednich dwóch podrozdziałach zostały opracowane na własne potrzeby poszczególnych instytucji. Zarówno GUS, jak i ,,The Economist’’ przygotowały zbiór standardów, by ich raporty, gazety, strony były bardziej spójne wizualnie. Ale dostępne są też standardy opracowywane dla zewnętrznych organizacji, mające uczynić ich komunikację bardziej spójną. Przykładem są Międzynarodowe Standardy Komunikacji Biznesowej (ang. The International Business Communication Standards) (2022). Ten zbiór reguł powstał w wyniku współpracy Rolfa Hicherta i Jürgena Faissta i jest obecnie rozwijany w bardzo transparentny sposób przez stowarzyszenie IBCS-A. Większość materiałów można przeczytać bezpłatnie na stronie tego stowarzyszenia.\n\nThe IBCS Institute. 2022. The International Business Communication Standards (IBCS). https://www.ibcs.com/.\n\n\n\n\nRysunek 1.12: Przykłady reguł ze standardów IBCS. Źródło: Standardy IBSC.\n\n\n\nNa rysunku Figure 1.12 przedstawiliśmy sześć wybranych rekomendacji obecnych w standardach IBCS. Odpowiadają one bardzo operacyjnym wskazówkom: Nie używaj nieregularnych symboli do przedstawiania danych. Oprzyj się na sprawdzonych kształtach. Upewnij się, że wartości na osiach przedstawiają przedziały o równej długości. Zaczynaj słupki od zera na wykresach słupkowych. Zamiast wykresów kołowych stosuj bardziej czytelne wykresy słupkowe. Nie używaj perspektywy, cieni i efektów 3D – nigdy. Nie używaj kolorów, jeżeli nie niosą żadnej informacji.\nStandardy składają się z wielu bardzo szczegółowych wskazówek i rekomendacji, które są pogrupowane w siedem reguł udanej komunikacji. Reguły te wraz z krótkim komentarzem przedstawione są w tabeli poniżej.\n\nPodstawowe siedem reguł IBCS. Dla każdej reguły na stronie http://www.ibcs-a.org przedstawione są szczegółowe przykłady, czego unikać, a co stosować.\n\n\nReguła\nKomunikat\n\n\n\n\nSay\nPrzekazuj konkretny, istotny komunikat.\n\n\nUnify\nStosuj jednolite oznaczenia i wyróżnienia.\n\n\nCondence\nZwiększaj ilość informacji, dbaj o treściwość.\n\n\nCheck\nZapewnij wizualną spójność wykresów i tabel.\n\n\nExpress\nWybierz odpowiednią formę (opis, tabelę, wykres) dla prezentowanych danych.\n\n\nSimplify\nUnikaj bałaganu i zbędnych ozdobników.\n\n\nStructure\nZadbaj o czytelną strukturę.\n\n\n\n\n\n\nRysunek 1.13: Reguły IBCS można stosować w sposób iteracyjny. Część reguł służy wzbogaceniu wykresu lub raportu w dodatkowe informacje, a część związana jest z organizacją elementów, by ułatwić ich odszukanie i odczytywanie"
  },
  {
    "objectID": "fabryka.html#zadania",
    "href": "fabryka.html#zadania",
    "title": "1  Fabryka smaku",
    "section": "1.10 Zadania",
    "text": "1.10 Zadania\nZnajdź artykuł, książkę lub portal informacyjny, w którym przekazywane są informacje oparte na danych. Możesz np. skorzystać z portalu BiQdata.pl, BeautifulNews lub The New York Times. Na tej podstawie wykonaj poniższe zadania.\n\nZastanów się, jak złożona jest przekazywana historia. Jak wyglądałaby w postaci tabeli lub opisu słownego? Jak długi byłby opis słowny, który przekazuje tę samą informację.\nNa przykładzie wybranego wykresu spójrz na reguły SUCCESS. Czy ten wykres jest zgodny z każdą z tych siedmiu reguł?\nW tym rozdziale omawialiśmy cztery dziedziny, w których ustandaryzowane symbole są wykorzystywane w komunikacji wizualnej. Znajdź jeszcze inną dziedzinę/obszar zastosowań, w których również stosuje się ustandaryzowane schematy komunikacji.\n\nJeżeli chciałbyś dowiedzieć się więcej o standardach IBCS i innych rozwiązaniach problemu uspójnienia wykresów, to mogą zainteresować Cię eseje Perełki z historii i Droga z książki Odkrywać! Ujawniać! Objaśniać! (Biecek 2016)\n\n\n\nBiecek, Przemysław. 2016. Odkrywać! Ujawniać! Objaśniać! Zbiór Esejów o Sztuce Przedstawiania Danych. Fundacja Naukowa SmarterPoland.pl. http://biecek.pl/Eseje/."
  },
  {
    "objectID": "fabryka.html#standardy-komunikacji-wykresów-na-przykładzie-gazety-the-economist",
    "href": "fabryka.html#standardy-komunikacji-wykresów-na-przykładzie-gazety-the-economist",
    "title": "1  Fabryka smaku",
    "section": "1.8 Standardy komunikacji wykresów na przykładzie gazety ,,The Economist’’",
    "text": "1.8 Standardy komunikacji wykresów na przykładzie gazety ,,The Economist’’\nNie tylko raporty urzędów statystycznych są bogate w wykresy. Coraz częściej zaawansowane wizualizacje danych goszczą na łamach gazet i portali informacyjnych. ,,The Economist’‘, ,,The Guardian’‘, ,,The New York Times’’ to jedne z pierwszych dużych gazet, które poważnie potraktowały temat prezentacji danych w sposób wizualny. Z szacunku do czytelnika największe i najlepsze gazety wypracowały jednolite, czytelne i charakterystyczne standardy prezentacji danych, a niektóre z nich nawet udostępniły te standardy publicznie. Przykładem gazety, która zdecydowała się na taki krok, jest ,,The Economist’’.\nW zestawie standardów ,,The Economist’’ (McLean 2017) znajdują się bardzo precyzyjne informacje, jak duże powinny być poszczególne elementy graficzne zarówno w wydaniu na komputery stacjonarne, jak i na telefony komórkowe. Na jednej stronie tej gazety często znaleźć można kilka wykresów, nic dziwnego, że muszą one być ze sobą maksymalnie spójne.\n\nMcLean, Matt. 2017. The Economist Visual Styleguide. https://design-system.economist.com/.\n\n\n\n\nRysunek 1.11: Szczegółowe wytyczne dotyczące wielkości tytułów, legend i kolorów na przedstawianych wykresach. Źródło: The Economist visual styleguide.\n\n\n\nKomunikacja wizualna prowadzona przez ,,The Economist’’ jest bardzo spójna. W standardach opisane jest pięć typów wykresów: dwa słupkowe, z czego jeden ze słupkami nałożonymi na siebie, a drugi z słupkami obok siebie, jeden wykres kropkowy, jeden wykres liniowy i jeden wykres temperaturowy. Dla każdego z tych wykresów przedstawione są bardzo szczegółowe reguły, jakie kolory, jakie kroje pisma, grubości linii, jakie wielkości elementów stosować, by uzyskać spójny efekt."
  },
  {
    "objectID": "przepisy.html",
    "href": "przepisy.html",
    "title": "2  Sprawdzone przepisy",
    "section": "",
    "text": "W tym rozdziale porozmawiamy o standardach wykorzystywanych przy tworzeniu wykresów statystycznych. Dlaczego standardy są tak ważne? Wyobraźmy sobie, że przygotowujemy serię raportów, w których znajdzie się kilkadziesiąt lub kilkaset wykresów. Jeżeli każdy wykres będzie rządził się innymi prawami, to czytelnik za każdym razem będzie musiał zgadywać, jak dany wykres czytać. Znacznie szybciej pojawi się zmęczenie wywołane koniecznością odcyfrowywania zapisu dla i tak bardzo złożonych zależności. Zwiększy się ryzyko złego odczytania danych i czas potrzebny na zrozumienie całości. Profesjonaliści nie mogą sobie na takie błędy pozwolić.\nPodczas pracy w OECD obserwowałem, jak nad raportem z badania PISA  pracuje liczny, kilkunastoosobowy zespół analityków. Wyniki prac tego zespołu trafiły do tysięcy odbiorców, począwszy od specjalistów od badań edukacyjnych, przez dziennikarzy, po rodziców zainteresowanych zróżnicowaniem umiejętności nastolatków w ponad 65 krajach uczestniczących w badaniach PISA. Na bazie tych wyników podejmowane są często istotne decyzje dotyczące systemu edukacji. Aby te wyniki były czytelne dla szerokiego grona odbiorców, niezbędna jest standaryzacja wykresów.OECD: Organizacja Współpracy Gospodarczej i Rozwoju, organizacja międzynarodowa o skupiająca 38 wysoko rozwiniętych i demokratycznych państw.PISA: Programme for International Student Assessment, międzynarodowe badanie, którego celem jest uzyskanie porównywalnych danych o umiejętnościach uczniów, którzy ukończyli 15. rok życia w celu poprawy jakości nauczania i organizacji systemów edukacyjnych."
  },
  {
    "objectID": "zakoduj.html",
    "href": "zakoduj.html",
    "title": "6  Zakoduj to sam",
    "section": "",
    "text": "W tym rozdziale porozmawiamy o standardach wykorzystywanych przy tworzeniu wykresów statystycznych. Dlaczego standardy są tak ważne? Wyobraźmy sobie, że przygotowujemy serię raportów, w których znajdzie się kilkadziesiąt lub kilkaset wykresów. Jeżeli każdy wykres będzie rządził się innymi prawami, to czytelnik za każdym razem będzie musiał zgadywać, jak dany wykres czytać. Znacznie szybciej pojawi się zmęczenie wywołane koniecznością odcyfrowywania zapisu dla i tak bardzo złożonych zależności. Zwiększy się ryzyko złego odczytania danych i czas potrzebny na zrozumienie całości. Profesjonaliści nie mogą sobie na takie błędy pozwolić.\nPodczas pracy w OECD obserwowałem, jak nad raportem z badania PISA  pracuje liczny, kilkunastoosobowy zespół analityków. Wyniki prac tego zespołu trafiły do tysięcy odbiorców, począwszy od specjalistów od badań edukacyjnych, przez dziennikarzy, po rodziców zainteresowanych zróżnicowaniem umiejętności nastolatków w ponad 65 krajach uczestniczących w badaniach PISA. Na bazie tych wyników podejmowane są często istotne decyzje dotyczące systemu edukacji. Aby te wyniki były czytelne dla szerokiego grona odbiorców, niezbędna jest standaryzacja wykresów.OECD: Organizacja Współpracy Gospodarczej i Rozwoju, organizacja międzynarodowa o skupiająca 38 wysoko rozwiniętych i demokratycznych państw.PISA: Programme for International Student Assessment, międzynarodowe badanie, którego celem jest uzyskanie porównywalnych danych o umiejętnościach uczniów, którzy ukończyli 15. rok życia w celu poprawy jakości nauczania i organizacji systemów edukacyjnych."
  },
  {
    "objectID": "rodzynki.html",
    "href": "rodzynki.html",
    "title": "3  Rodzynki",
    "section": "",
    "text": "W tym rozdziale porozmawiamy o standardach wykorzystywanych przy tworzeniu wykresów statystycznych. Dlaczego standardy są tak ważne? Wyobraźmy sobie, że przygotowujemy serię raportów, w których znajdzie się kilkadziesiąt lub kilkaset wykresów. Jeżeli każdy wykres będzie rządził się innymi prawami, to czytelnik za każdym razem będzie musiał zgadywać, jak dany wykres czytać. Znacznie szybciej pojawi się zmęczenie wywołane koniecznością odcyfrowywania zapisu dla i tak bardzo złożonych zależności. Zwiększy się ryzyko złego odczytania danych i czas potrzebny na zrozumienie całości. Profesjonaliści nie mogą sobie na takie błędy pozwolić.\nPodczas pracy w OECD obserwowałem, jak nad raportem z badania PISA  pracuje liczny, kilkunastoosobowy zespół analityków. Wyniki prac tego zespołu trafiły do tysięcy odbiorców, począwszy od specjalistów od badań edukacyjnych, przez dziennikarzy, po rodziców zainteresowanych zróżnicowaniem umiejętności nastolatków w ponad 65 krajach uczestniczących w badaniach PISA. Na bazie tych wyników podejmowane są często istotne decyzje dotyczące systemu edukacji. Aby te wyniki były czytelne dla szerokiego grona odbiorców, niezbędna jest standaryzacja wykresów.OECD: Organizacja Współpracy Gospodarczej i Rozwoju, organizacja międzynarodowa o skupiająca 38 wysoko rozwiniętych i demokratycznych państw.PISA: Programme for International Student Assessment, międzynarodowe badanie, którego celem jest uzyskanie porównywalnych danych o umiejętnościach uczniów, którzy ukończyli 15. rok życia w celu poprawy jakości nauczania i organizacji systemów edukacyjnych."
  },
  {
    "objectID": "dziury.html",
    "href": "dziury.html",
    "title": "4  Dziury…",
    "section": "",
    "text": "W tym rozdziale porozmawiamy o standardach wykorzystywanych przy tworzeniu wykresów statystycznych. Dlaczego standardy są tak ważne? Wyobraźmy sobie, że przygotowujemy serię raportów, w których znajdzie się kilkadziesiąt lub kilkaset wykresów. Jeżeli każdy wykres będzie rządził się innymi prawami, to czytelnik za każdym razem będzie musiał zgadywać, jak dany wykres czytać. Znacznie szybciej pojawi się zmęczenie wywołane koniecznością odcyfrowywania zapisu dla i tak bardzo złożonych zależności. Zwiększy się ryzyko złego odczytania danych i czas potrzebny na zrozumienie całości. Profesjonaliści nie mogą sobie na takie błędy pozwolić.\nPodczas pracy w OECD obserwowałem, jak nad raportem z badania PISA  pracuje liczny, kilkunastoosobowy zespół analityków. Wyniki prac tego zespołu trafiły do tysięcy odbiorców, począwszy od specjalistów od badań edukacyjnych, przez dziennikarzy, po rodziców zainteresowanych zróżnicowaniem umiejętności nastolatków w ponad 65 krajach uczestniczących w badaniach PISA. Na bazie tych wyników podejmowane są często istotne decyzje dotyczące systemu edukacji. Aby te wyniki były czytelne dla szerokiego grona odbiorców, niezbędna jest standaryzacja wykresów.OECD: Organizacja Współpracy Gospodarczej i Rozwoju, organizacja międzynarodowa o skupiająca 38 wysoko rozwiniętych i demokratycznych państw.PISA: Programme for International Student Assessment, międzynarodowe badanie, którego celem jest uzyskanie porównywalnych danych o umiejętnościach uczniów, którzy ukończyli 15. rok życia w celu poprawy jakości nauczania i organizacji systemów edukacyjnych."
  },
  {
    "objectID": "mutant.html",
    "href": "mutant.html",
    "title": "5  Uwaga: mutant!",
    "section": "",
    "text": "W tym rozdziale porozmawiamy o standardach wykorzystywanych przy tworzeniu wykresów statystycznych. Dlaczego standardy są tak ważne? Wyobraźmy sobie, że przygotowujemy serię raportów, w których znajdzie się kilkadziesiąt lub kilkaset wykresów. Jeżeli każdy wykres będzie rządził się innymi prawami, to czytelnik za każdym razem będzie musiał zgadywać, jak dany wykres czytać. Znacznie szybciej pojawi się zmęczenie wywołane koniecznością odcyfrowywania zapisu dla i tak bardzo złożonych zależności. Zwiększy się ryzyko złego odczytania danych i czas potrzebny na zrozumienie całości. Profesjonaliści nie mogą sobie na takie błędy pozwolić.\nPodczas pracy w OECD obserwowałem, jak nad raportem z badania PISA  pracuje liczny, kilkunastoosobowy zespół analityków. Wyniki prac tego zespołu trafiły do tysięcy odbiorców, począwszy od specjalistów od badań edukacyjnych, przez dziennikarzy, po rodziców zainteresowanych zróżnicowaniem umiejętności nastolatków w ponad 65 krajach uczestniczących w badaniach PISA. Na bazie tych wyników podejmowane są często istotne decyzje dotyczące systemu edukacji. Aby te wyniki były czytelne dla szerokiego grona odbiorców, niezbędna jest standaryzacja wykresów.OECD: Organizacja Współpracy Gospodarczej i Rozwoju, organizacja międzynarodowa o skupiająca 38 wysoko rozwiniętych i demokratycznych państw.PISA: Programme for International Student Assessment, międzynarodowe badanie, którego celem jest uzyskanie porównywalnych danych o umiejętnościach uczniów, którzy ukończyli 15. rok życia w celu poprawy jakości nauczania i organizacji systemów edukacyjnych."
  },
  {
    "objectID": "przepisy.html#zmienna-ilościowa",
    "href": "przepisy.html#zmienna-ilościowa",
    "title": "2  Sprawdzone przepisy",
    "section": "2.1 Zmienna ilościowa",
    "text": "2.1 Zmienna ilościowa\nZmienna ilościowa to zmienna opisująca ilość pewnej wielkości, np. wzrost, wiek, ciężar, gęstość itp. Przykładowo w przedstawionych danych mamy dla każdego produktu informację o wartości energetycznej na 100 g tego produktu. W danych są produkty o niskiej wartości energetycznej i takie o bardzo wysokiej. Ale jakich wartości możemy się tam spodziewać? W odpowiedzi na to pytanie pomoże nam histogram.\nHistogram został po raz pierwszy wprowadzony przez Karla Pearsona pod koniec XIX wieku. Zmienną ilościową dzieli się na przedziały o równej długości, a następnie dla każdego przedziału przedstawia się, ile obserwacji z danych do niego należy. Liczba przedziałów często zależy od ilości danych, im więcej danych, tym więcej możemy definiować przedziałów. W przykładzie poniżej mamy 30 przedziałów, każdy o szerokości 30 jednostek.Nazwa ,,histogram’’ pochodzi od greckiego histos, co oznacza maszt statku lub rzeczy ustawione pionowo.\n\n\n\n\nRysunek 2.2: Histogram i jądrowy estymator gęstości – dwa najczęstsze sposoby przedstawiania rozkładu zmiennych ilościowych\n\n\n\nHistogram jest z natury rzeczy dyskretny, a dla małej liczby danych i dużej liczby przedziałów słupki mogą mieć dużą zmienność, co utrudni odczytanie zależności. W takiej sytuacji można zastosować wygładzenie np. z użyciem tzw. jądrowego estymatora gęstości.\nNa rysunku Figure 2.2 przedstawiono oba podejścia do wizualizacji rozkładu zmiennej ilościowej.  Widać z nich, że w danych mamy sporą liczbę produktów o bardzo niskiej wartości energetycznej, większość produktów ma wartość energetyczną do 500 kcal, ale jest też kilka takich, których wartość energetyczna przekracza 700 kcal.W rozdziale Zakoduj to sam znajdują się instrukcje pokazujące, jak samodzielnie opracować histogram dla dowolnej zmiennej"
  },
  {
    "objectID": "przepisy.html#zmienna-ilościowa-w-podgrupach",
    "href": "przepisy.html#zmienna-ilościowa-w-podgrupach",
    "title": "2  Sprawdzone przepisy",
    "section": "2.2 Zmienna ilościowa w podgrupach",
    "text": "2.2 Zmienna ilościowa w podgrupach\nJeżeli już wszystko wiemy o zachowaniu jednej zmiennej, to najczęściej kolejnym krokiem jest zrozumienie, jak podobne lub różne jest zachowanie się tej zmiennej w podgrupach obserwacji.\nMożemy oczywiście narysować obok siebie rozkład określonej zmiennej osobno dla każdej grupy obserwacji. Taka technika pokazywania danych w postaci siatki wykresów nazywa się small multiples. Pierwszy panel na rysunku Figure 2.3 przedstawia rozkład wartości energetycznej w podgrupach z użyciem wspomnianej techniki.\nW przypadku gęstości często stosowanym rozwiązaniem jest rysowanie podgrup różnymi kolorami na jednym panelu. Dzięki temu łatwo zauważyć, czy rozkłady dla dwóch grup pokrywają się, czy różnią. Przykład takiego rozwiązania pokazany jest na drugim panelu poniższego wykresu.\n\n\n\n\nRysunek 2.3: Histogram przedstawiony z użyciem techniki small multiples, wykres gęstości z uwzględnieniem podzbiorów obserwacji, wykres pudełkowy i skrzypcowy. Dla trzech z tych wykresów kolory są zbędne, ponieważ nie kodują istotnej informacji, ale pozostawiliśmy je, by łatwiej było zauważyć podobieństwa pomiędzy panelami\n\n\n\nJeszcze bardziej kompaktowym sposobem prezentacji rozkładu jest tzw. wykres pudełko-wąsy, ang. boxplot. Ponad 60 lat temu John Tukey zaproponował, by zredukować informacje o rozkładzie do pięciu liczb (tzw. piątki Tukeya), czyli minimalnej, maksymalnej, środkowej (mediana) i ćwiartkowych (kwartyle). Te pięć liczb dzieli zbiór obserwacji na cztery równoliczne części. Można je przedstawić za pomocą wykresu pudełkowego, w którym pudełko obejmuje kwartyle i medianę, a wąsy rozpinają się od minimalnej do maksymalnej wartości. Taki wykres pozwala na czytelne przedstawienie rozkładu dla wielu podgrup.\nWadą wykresów pudełkowych jest trudność w odwzorowaniu rozkładów wielomodalnych, ponieważ gubi się informacje o modalności. Rozwiązaniem są wykresy skrzypcowe, na których gęstość prezentowana jest w sposób przypominający skrzypce, stąd nazwa tego wykresu. Łatwiej zauważyć na nim ewentualną wielomodalność, trudniej zauważyć, gdzie jest mediana i kwartyle.\nNa rysunku Figure 2.3 widzimy, że większość warzyw ma bardzo niską wartość energetyczną – z wyjątkiem ewentualnie kilku, które osiągają powyżej 200 kcal na 100 g (okazuje się, że są to suszone wodorosty lub pomidory). Zupełnie odwrotnie wygląda sytuacja w przypadku orzechów i nasion, z których większość ma wartość kaloryczną powyżej 400 kcal na 100 g."
  },
  {
    "objectID": "przepisy.html#zmienna-jakościowa",
    "href": "przepisy.html#zmienna-jakościowa",
    "title": "2  Sprawdzone przepisy",
    "section": "2.3 Zmienna jakościowa",
    "text": "2.3 Zmienna jakościowa\nZmienna jakościowa to cecha, która nie jest ilościowa, jej wartości nie są pomiarami, ale najczęściej odnoszą się do różnych możliwych wartości. Przykładami takich zmiennych są: kolor oczu, miasto zamieszkania, zawód itp. W opisywanych danych zmienną jakościową jest typ składnika odżywczego.\nAby zobaczyć, jakie wartości przyjmuje ten wskaźnik oraz jak często je przyjmuje, najwygodniej jest użyć wykresu słupkowego – patrz pierwsze panele rysunku Figure 2.4. Można słupki rysować pionowo, ale często lepszym rozwiązaniem jest rysowanie ich poziomo, by mieć więcej miejsca na nazwy kategorii na osiach. Wykres słupkowy świetnie sprawdza się w precyzyjnym przedstawianiu liczebności.\n\n\n\n\nRysunek 2.4: Wykres słupkowy poziomy i pionowy, wykres kołowy oraz tzw. wykres treemap – wykres obszarowy. To najczęstsze sposoby przedstawiania rozkładu jednej zmiennej jakościowej\n\n\n\nJeżeli naszym celem jest pokazanie względnych częstości poziomów zmiennej jakościowej, to ciekawą alternatywą mogą być wykresy kołowe lub obszarowe, zaprezentowane na trzecim i czwartym panelu rysunku Figure 2.4. Precyzja odczytywania względnych wartości jest znacznie mniejsza, ale łatwiej ocenić, ile kategorii potrzeba połączyć, by w sumie uzyskać 25% lub 50% całości. Wykresy kołowe mają też dosyć dużą grupę przeciwników (słusznie) twierdzących, że takie dane można przedstawić czytelniej na innego rodzaju wykresie."
  },
  {
    "objectID": "przepisy.html#zmienna-jakościowa-w-podgrupach",
    "href": "przepisy.html#zmienna-jakościowa-w-podgrupach",
    "title": "2  Sprawdzone przepisy",
    "section": "2.4 Zmienna jakościowa w podgrupach",
    "text": "2.4 Zmienna jakościowa w podgrupach\nA jak pokazać zależność pomiędzy zmiennymi jakościowymi w podgrupach? Można do tego wykorzystać wykres słupkowy lub pączkowy (ang. donut plot, ale można tę nazwę tłumaczyć jako wykres pierścieniowy). Przykłady obu wykresów są przedstawione na rysunku Figure 2.5.\nJeżeli słupki ustawimy na sobie, to łatwiej będzie dostrzec względne proporcje wewnątrz grup. Jeżeli ustawimy je obok siebie, to łatwiej będzie porównywać ich bezwzględne wartości.\nUżycie wykresu mozaikowego pozwala na przedstawienie zarówno rozkładów brzegowych, jak i warunkowych, ale czytanie takich wykresów wymaga pewnej wprawy i sporo osób ma z nimi problemy, więc to raczej rozwiązanie dla zaawansowanych użytkowników. Użycie wykresu pączkowego dziedziczy wszystkie wady wykresów kołowych (trudności w odczytywaniu kątów).\n\n\n\n\nRysunek 2.5: Zależność pomiędzy dwiema zmiennymi jakościowymi przedstawiona za pomocą wykresu słupkowego (słupki na sobie i obok siebie), wykresu mozaikowego (ang. mosaic plot) oraz wykresu pączkowego (ang. donut plot)\n\n\n\nPoniższe wykresy pokazują te same dane – udział siedmiu składowych w sześciu losowo wybranych produktach. Który z tych wykresów najczytelniej przedstawia informacje o tych składnikach? Zauważ, drogi Czytelniku, że dla trzech ostatnich produktów (pestki dyni, mascarpone, czekolada) udział tłuszczów jest podobny i wynosi około 45%. Dla dwóch produktów mamy podobną ilość błonnika (pestki dyni, czekolada). Pozostawiam czytelnikowi ocenę, który z tych wykresów pozwala na szybkie zauważenie tych informacji."
  },
  {
    "objectID": "przepisy.html#para-zmiennych-ilościowych",
    "href": "przepisy.html#para-zmiennych-ilościowych",
    "title": "2  Sprawdzone przepisy",
    "section": "2.5 Para zmiennych ilościowych",
    "text": "2.5 Para zmiennych ilościowych\nNajczęstszym sposobem pokazywania zależności pomiędzy dwiema zmiennymi ilościowymi są wykresy kropkowe.  Na jednej osi prezentowana jest jedna zmienna, na drugiej druga, czasem można dorysować trend, by zależność była bardziej widoczna. Przykład takiego wykresu jest przedstawiony na rysunku Figure 2.6.Często te wykresy nazywane są wykresami punktowymi. W matematyce jednak punkt nie ma wielkości ani kształtu, więc dalej będziemy stosować nazwę – wykres kropkowy.\nWykresy kropkowe mają bardzo wiele odmian. Jedną z częstych modyfikacji są transformacje osi. Dla zmiennych skośnych, szczególnie tych skupionych wokół zera, użytecznymi transformacjami są pierwiastkowanie lub logarytmowanie osi. Na lewym panelu poniższego wykresu zastosowano transformację pierwiastkową dla osi, dzięki czemu punkty są bardziej równomiernie rozmieszczone na całym wykresie, a nie tylko skupione w okolicy zera.\nInną popularną modyfikacją wykresów kropkowych są wykresy Blanda–Altmana (nazwa często używana w biochemii i medycynie) lub wykresy różnic Tukeya (nazwa popularna w innych zastosowaniach). Na jednej osi rysowana jest średnia z dwóch zmiennych, na drugiej osi prezentowana jest różnica pomiędzy zmiennymi. Takie zestawienie zmiennych pozwala ocenić zgodność obu zmiennych. Przykład takiego wykresu jest przedstawiony na prawym panelu rysunku Figure 2.6. Zbiorczo widać, że jednak tłuszcze mają większy udział w tych produktach niż białka, wyjątkiem są produkty rybne.\n\n\n\n\nRysunek 2.6: Wykres kropkowy przedstawiający zależność pomiędzy zawartością białka i tłuszczu w 100 g produktu. Na lewym panelu osie zostały przekształcone transformacją pierwiastkową, tak by rozrzedzić punkty skupione blisko zera. Kolory pomagają dostrzec skupiska produktów z tej samej grupy"
  },
  {
    "objectID": "przepisy.html#wiele-zmiennych",
    "href": "przepisy.html#wiele-zmiennych",
    "title": "2  Sprawdzone przepisy",
    "section": "2.6 Wiele zmiennych",
    "text": "2.6 Wiele zmiennych\nGdy już poznamy zależności dla pary zmiennych, kolejnym krokiem jest eksploracja większej grupy zmiennych.\nIstnieje wiele technik statystycznych pozwalających na lepsze zrozumienie wspólnych zależności pomiędzy zmiennymi. W przypadku danych ilościowych często wykorzystywaną techniką jest analiza składowych głównych – PCA. Pozwala ona na przedstawienie zarówno obserwacji, jak i zmiennych w dwuwymiarowej przestrzeni, tak by można było odczytać, które zmienne są ze sobą skorelowane, a jednocześnie, które obserwacje mają wysokie wartości w poszczególnych zmiennych. Analizując wynik analizy PCA przedstawiony na rysunku Figure 2.7, można dojść do wniosku, że cecha skrobia i cukry są ze sobą skorelowane dodatnio, a woda jest ujemnie skorelowana z innymi zmiennymi, szczególnie z błonnikiem. Pionowa oś rozróżnia produkty bogate w białko i tłuszcze od produktów bogatych w cukry i alkohol.\n\n\n\n\nRysunek 2.7: Pierwszy panel przedstawia analizę PCA dla danych o składzie produktów, drugi panel przedstawia macierz korelacji pomiędzy udziałem poszczególnych czynników. Kolejne dwa panele prezentują wartości wielu zmiennych dla wybranych obserwacji – najpierw za pomocą wykresu liniowego, a następnie z użyciem mapy ciepła (ang. heatmap)\n\n\n\nCzęstym podsumowaniem dla zbioru zmiennych są wykresy korelacji, np. prezentowane za pomocą map ciepła, jak na powyższym rysunku. Pozwalają one zauważyć, które zmienne są najsilniej skorelowane i ile mamy takich skorelowanych skupisk.\nJeżeli chcemy przedstawić indywidualne obserwacje, uwzględniając dla nich wiele zmiennych, to przydatne mogą być wykresy typu mapa ciepła lub wykresy liniowe. Oba te typy wykresów są przedstawione na ostatnich dwóch panelach rysunku Figure 2.7."
  },
  {
    "objectID": "przepisy.html#zadania",
    "href": "przepisy.html#zadania",
    "title": "2  Sprawdzone przepisy",
    "section": "2.7 Zadania",
    "text": "2.7 Zadania\nPrzyjrzyjmy się kilku portalom informacyjnym, gdzie ważna jest czytelna i konsekwentna komunikacja danych.\n\nMiejscem, gdzie błyskawicznie konsumowane są olbrzymie ilości danych są giełdy. Przyjrzyj się notowaniom cen akcji, walut, indeksów, np. na stronie https://gpw.pl/ lub https://bankier.pl/. Jakiego typu dane są tu przedstawiane? Jakie mechanizmy zastosowano, by ułatwić szybką analizę setek indeksów jednocześnie? Jak poradzono sobie, by pokazać jednocześnie wolumen sprzedaży i cenę?\nPISA to cykliczne badanie umiejętności szkolnych wśród 15-latków z dziesiątek krajów na świecie. Co trzy lata analizowane są umiejętności setek tysięcy uczniów, a następnie są one zestawiane z niezliczonymi wskaźnikami. Raporty PISA są najeżone danymi oraz wykresami. Zapoznaj się z jedną z publikacji dotyczących tych danych, dostępnych na stronie https://www.oecd.org/pisa/. Jakie dwa rodzaje wykresów są w niej najczęściej stosowane. Jakie mechanizmy wykorzystano, aby ułatwić czytanie danych na tych wykresach?\nPrawdopodobnie największą, a z pewnością najbardziej zróżnicowaną bazą danych w Europie jest baza Eurostatu – urzędu statystycznego gromadzącego najróżniejsze dane o krajach Wspólnoty i nie tylko. Zapoznaj się z wybraną publikacją ze strony https://ec.europa.eu/eurostat i zastanów się, jaki rodzaj wykresów jest tam najczęściej wykorzystywany. Dlaczego? Jakie mechanizmy zastosowano, aby ułatwić czytanie danych na tych wykresach?\n\nJeżeli chciałbyś dowiedzieć się więcej o klasycznych wykresach do prezentacji różnego rodzaju danych i relacji, to może zainteresować Cię esej Od kuchni z książki Odkrywać! Ujawniać! Objaśniać!."
  },
  {
    "objectID": "rodzynki.html#wykres-narzędzie-walki-z-pandemią",
    "href": "rodzynki.html#wykres-narzędzie-walki-z-pandemią",
    "title": "3  Rodzynki",
    "section": "3.1 Wykres, narzędzie walki z pandemią",
    "text": "3.1 Wykres, narzędzie walki z pandemią\nWykresy mogą się przysłużyć zupełnie nowym odkryciom naukowym i społecznym. Ciekawym przykładem grafiki statystycznej towarzyszącej naukowej rewolucji jest wykres opracowany przez lekarza dr. Johna Snowa (1813–1858) dotyczący epidemii cholery w londyńskim Soho w 1854 roku. O istotnej wadze tego dzieła świadczy między innymi to, że dzięki wynikom pracy nad tą epidemią John Snow jest uznawany za prekursora epidemiologii.\nNakreślmy kontekst. Jest 1854 rok. Liczba mieszkańców londyńskiego Soho szybko rośnie. Nie ma kanalizacji. Nieczystości przechowywane są w szambach, mieszczących się w piwnicach. Niestety szamba nie są wystarczająco duże jak na potrzeby szybko rosnącej liczby mieszkańców i zbyt szybko się przepełniają. Władze Londynu nakazują je częściej opróżniać przez wylewanie zawartości do Tamizy. W Londynie wybucha epidemia cholery, która w ciągu pierwszego miesiąca zabija przeszło 120 osób, a łącznie ofiar jest ponad 600. Zaraza spowodowała taką panikę, że jedna trzecia mieszkańców Soho uciekła z miasta w obawie o swoje życie.\nW tamtych czasach wierzono, że cholera jest rozprzestrzeniana przez ,,morowe powietrze’’. Przypomnijmy, że bakterie wywołujące choroby odkrył Louis Pasteur dopiero 7 lat później, zatem zarówno podczas tej epidemii, jak i wcześniejszych ludzie naprawdę nie mieli pojęcia, z czym mają do czynienia. Nasz bohater, John Snow, szukając przyczyny epidemii, rozmawiał z mieszkańcami opanowanej chorobą dzielnicy. Odkrył, że wszystkie przypadki zachorowań i śmierci są w jakiś sposób związane z pompą wody na Broad Street. Zgony dotyczyły głównie osób mieszkających w tej okolicy albo dzieci uczęszczających do szkoły w pobliżu, albo osób mieszkających dalej, ale pobierających wodę z tego ujęcia. Zauważył to dzięki naniesieniu na mapę dzielnicy kropek symbolizujących zachorowanie danej osoby w miejscu jej zamieszkania/pracy/szkoły.\nJohn Snow nie potrafił wytłumaczyć, co dokładnie tę chorobę wywołuje, ale zebrane dowody wystarczyły, by przekonać władze Londynu do zamknięcia wskazanego ujęcia wody. Jak przyznawał sam Snow, epidemia była już wtedy w fazie końcowej i nie sposób przypisać zakończenia epidemii wyłącznie tej decyzji. Z pewnością jednak ograniczyło to liczbę przypadków śmiertelnych i przyczyniło się do lepszego zrozumienia przyczyn epidemii. Później udało się ustalić, że roznosząca zarazki pompa wody była położona bardzo blisko jednego z szamb.\n\n\n\n\nRysunek 3.1: Po lewej: Wykres, który przeszedł do historii jako dowód na źródło epidemii cholery w londyńskim Soho. Mapa została opracowana przez Johna Snowa, ale narysował ją i wydrukował litograf John Churchill. Po prawej: Rekonstrukcja wykresu Snowa. Czerwone kropki przedstawiają miejsca zamieszkania ofiar cholery, niebieskie trójkąty przedstawiają położenie ujęć wody\n\n\n\nMapa przedstawiona na rysunku Figure 3.1 stanowi piękny przykład tego, jak wizualizacja danych pozwala na dobitne przedstawienie związku pomiędzy różnymi czynnikami, w tym przypadku zgonami a ujęciem wody. W przypadku Snowa można przypuszczać, że to właśnie proces tworzenia pierwszej wersji mapy pomógł mu w odkryciu źródła epidemii (Snow 1849).\n\nSnow, John. 1849. “On the Mode of Communication of Cholera.” Edinburgh Medical Journal 1: 668–70."
  },
  {
    "objectID": "rodzynki.html#wykres-uniwersalne-narzędzie-perswazji",
    "href": "rodzynki.html#wykres-uniwersalne-narzędzie-perswazji",
    "title": "3  Rodzynki",
    "section": "3.2 Wykres, uniwersalne narzędzie perswazji",
    "text": "3.2 Wykres, uniwersalne narzędzie perswazji\nJak widzieliśmy na przykładzie epidemii cholery, grafika statystyczna jest bardzo przydatna przy dokonywaniu odkryć naukowych i badaniu zjawisk społecznych. Jak się za chwilę okaże, może być również użyta jako narzędzie do wywierania wpływu na opinię odbiorcy i w konsekwencji na jego dalsze decyzje. Najbardziej znanym przykładem grafiki statystycznej użytej w celu wywołania konkretnej reakcji, a wręcz wykorzystanej jako środek silnej perswazji, były wykresy angielskiej pielęgniarki i jednocześnie statystyczki Florence Nightingale (1820–1910).\nW tej historii niemałą rolę odgrywa osobowość panny Nightingale, zacznijmy więc od jej krótkiego przedstawienia. Kobieta wywodząca się z tzw. dobrego domu (była arystokratką) przeraziła całą rodzinę, gdy oświadczyła, że chce zostać pielęgniarką. W tamtych czasach absolutnie nie było to zajęcie dla kobiet z wysokich czy choćby średnich warstw społecznych.\nNightingale nie była jednak osobą, która łatwo rezygnuje ze swoich planów. Nie dosyć, że została przełożoną pielęgniarek, to jeszcze w wieku 33 lat rozpoczęła organizowanie opieki szpitalnej podczas wojny krymskiej.\nPracowała bez wystarczających środków medycznych, zaopatrzeniowych czy żywieniowych. Robiła, co mogła, by pomóc rannym żołnierzom. Znana była z tego, że wykonywała systematycznie obchody po korytarzach szpitala, niosąc lampę, przez co przylgnęło do niej określenie the lady with the lamp. Czy robiła to, by żołnierze nie czuli się samotni i opuszczeni w nocy, sam na sam z bólem i cierpieniem? Jej postawa przerodziła się w symbol. Sto lat później nakręcono film pod tytułem The Lady with the Lamp, a nawiązania do niej pojawiają się w poezji Henry’ego Longfellowa i innych poetów. Dała się poznać jako bardzo zdeterminowana osoba. Jednocześnie należy podziwiać jej podejście do pracy, nie zajmowała się bowiem tylko doraźną pomocą, ale interesował ją całokształt problemu i zależało jej na stworzeniu dobrych systemowych rozwiązań, tak aby z jej doświadczeń mogli korzystać również inni.\nW okresie służby na Krymie Nightingale odkryła, że większość żołnierzy ginie z powodu złej opieki szpitalnej: zakażeń, niedożywienia i innych przyczyn, którym można zaradzić, organizując lepszą opiekę. Oszacowała, że z 18 tysięcy zgonów około 16 tysięcy było spowodowanych zakażeniami, a więc niskim poziomem higieny i osłabieniem chorego spowodowanym brakiem żywności i niedostatecznym wyposażeniem szpitali polowych. To odkrycie niosło jednocześnie jasną przesłankę, co zrobić, by znacząco ograniczyć liczbę ofiar – należało lepiej zorganizować opiekę szpitalną. Dziś to oczywiste, ale w tamtych czasach było rewolucyjnym odkryciem.\nAby przedstawić swoje racje, Nightingale opracowała wykres polarny (nazywany też różą Nightingale, ang. Nightingale rose diagram), przedstawiony na rysunku Figure 3.2, przez samą autorkę określany wykresem grzebieniowym (ang. coxcomb).\n\n\n\n\nRysunek 3.2: Wykres przedstawia liczbę zgonów spowodowanych przez uleczalne choroby (niebieski), rany wojenne (czerwony) i inne przyczyny, np. odmrożenia (czarny). Liczba zgonów jest proporcjonalna do promienia segmentu. Źródło: Diagram of the causes of mortality in the army in the East, opublikowany w Notes on Matters Affecting the Health, Efficiency, and Hospital Administration of the British Army, wysłany do królowej brytyjskiej w 1858 roku. Domena publiczna.\n\n\n\nZ opracowanego przez Nightingale wykresu łatwo odczytać jak wiele śmierci spowodowanych było uleczalnymi chorobami, czyli zakażeniami szpitalnymi, efektami niedożywienia lub słabej opieki szpitalnej. Przypadkom tym odpowiada kolor niebieski. Rozstawienie słupków powoduje, że kolor ten dominuje wykres. Dane są proporcjonalne do promieni fragmentów koła, ale bardziej widoczna jest powierzchnia niebieskiego obszaru. A powierzchnia jest proporcjonalna do kwadratu promienia.\nWykres ten nie tylko pokazywał, co jest złego w systemie opieki szpitalnej na polu bitwy, ale połączony był z jasną sugestią autorki, że poprawa opieki szpitalnej doprowadzi do znacznego ograniczenia liczby ofiar wojennych. Dzięki prostej formie, dobitnie przestawiającej fakty, był dla wszystkich wystarczająco zrozumiały. Wykres spełnił swoją rolę bardzo dobrze, był edukacyjny i informacyjny (przedstawił nowe fakty), a dodatkowo był opiniotwórczy (dzięki wadze przedstawianych informacji), dlatego doprowadził do zmian po myśli Nightingale. Warunki w opiece szpitalnej znacznie się poprawiły. W tym przypadku bez żadnego nadużycia można stwierdzić, że to grafika statystyczna, czytelne i celowe przedstawienie danych, doprowadziła do uratowania tysięcy ludzkich istnień i do znaczących zmian w systemie opieki nad chorymi.\nW roku 1907 Florence Nightingale, jako pierwsza kobieta w historii, otrzymała Brytyjski Order Zasługi. Od roku 1920 najwyższym międzynarodowym pielęgniarskim odznaczeniem jest medal Florence Nightingale. Do roku 2014 sto dwie polskie pielęgniarki otrzymały to odznaczenie."
  },
  {
    "objectID": "rodzynki.html#wykres-podsumowanie-kampanii-militarnych",
    "href": "rodzynki.html#wykres-podsumowanie-kampanii-militarnych",
    "title": "3  Rodzynki",
    "section": "3.3 Wykres, podsumowanie kampanii militarnych",
    "text": "3.3 Wykres, podsumowanie kampanii militarnych\n%Wykresy Williama Playfaira są pięknymi przykładami wizualizacji danych o ekonomii państwa. Wykres Johna Snowa pokazuje, jak dzięki wizualizacji danych można odnaleźć wspólny mianownik dziesiątek zgonów. Wykresy Florence Nightingale prezentują moc perswazji dobrze zaprojektowanej grafiki. Przyjrzyjmy się teraz wykresowi, o którym Edward Tufte (którego jeszcze spotkamy w jednym z kolejnych przystanków wędrówki przez dzieje wizualizacji) napisał: ,,być może najlepsza grafika statystyczna, jaka kiedykolwiek powstała’’.\nZacznijmy od przedstawienia autora. Charles Minard (1781–1870) był francuskim inżynierem lądowym, a także pionierem, jeżeli chodzi o zastosowania grafiki w inżynierii i statystyce. W 1869 roku opublikował mapę przedstawiającą historię napoleońskiej inwazji na Rosję w latach 1812–13. Piękno tej grafiki bierze się z prostoty i elegancji zaprezentowania złożonych i wielowymiarowych danych.\nDziesiątki bitw i potyczek, ruchy olbrzymich mas wojsk, wyniki starć z wrogimi wojskami – to wszystko można odczytać z jednej mapy. Liczebność armii na poszczególnych etapach inwazji przedstawiono za pomocą grubości odcinków łączących poszczególne istotne punkty kampanii. Na linii Kowna armia napoleońska liczyła 420 tysięcy żołnierzy. Po drodze do Moskwy od głównej armii oddzieliły się dwie mniejsze dywizje, a dalej na wschód doszło do szeregu bitew, w wyniku których wielkość armii topniała, co pokazuje zwężająca się szerokość brązowej wstęgi. Do Moskwy dotarło jedynie około 100 tysięcy żołnierzy. Byli to jednak żołnierze bez wystarczającego zaopatrzenia, ponieważ wycofująca się armia rosyjska nie pozostawiła żadnych zapasów żywności.\n\n\n\n\nRysunek 3.3: Mapa przedstawia losy armii napoleońskiej na różnych etapach inwazji na Rosję. Źródło: Charles Minard Figurative Map of the successive losses in men of the French Army in the Russian campaign 1812–1813, rok 1869.\n\n\n\nOdwrót rozpoczął się 18 października z powodu braku żywności i zbliżającej się zimy. Na wykresie odwrót zaznaczony jest czarną wstęgą, której jednocześnie towarzyszy prezentacja spadającej temperatury (w dolnej części grafiki). Żołnierzom nie udało się uciec przed zimą i zimnem, podczas odwrotu temperatura spadła do \\(-30\\) stopni. Temperatura, brak żywności, potyczki z wrogiem spowodowały, że w drodze powrotnej do Kowna armia stopniała do 30 tysięcy żołnierzy. Był to niewielki ułamek początkowej armii.\nZaznaczając położenie wojsk, uwzględniono nie tylko położenie geograficzne, ale również daty osiągnięcia przez armię danej pozycji. Umożliwia to śledzenie w czasie przemieszczania się cesarskiego wojska, jak i przebiegu bitew (zwężająca się wstęga oznacza coraz to mniejszą liczbę żołnierzy po kolejnych krwawych potyczkach). Zaznaczona spadająca temperatura podczas odwrotu (a inwazja miała miejsce podczas ponoć jednej z najsroższych zim w historii) ułatwia zrozumienie, z jakimi innymi przeszkodami musieli się zmierzyć żołnierze, w dużej części pochodzący z południa Europy.\nMapa Minarda podważa twierdzenie, że każda dobra wizualizacja musi być prosta i natychmiast czytelna. Jest przykładem, że bogata w różnorodne informacje grafika wcale nie musi być tablicą rozdzielczą (ang. dashboard) złożoną z wielu prostych wykresów.\nDzieło Minarda wcale nie jest prostą grafiką. Zawiera wiele szczegółów, które można stopniowo odkrywać, część z nich dostrzega się dopiero po pewnym czasie. Wszystkie te detale składają się w jeden olbrzymi obraz kampanii napoleońskiej. Czy tym właśnie jest idealna grafika statystyczna? Czy chodzi o zaprezentowanie całej złożoności opisywanego zjawiska, wszystkiego, co jest w nim ważne, w formie jednego wielowarstwowego obrazu? Z pewnością jest to świetny przykład czytelnej, estetycznej i bogatej w informacje wizualizacji."
  },
  {
    "objectID": "rodzynki.html#wykres-pokaże-to-lepiej",
    "href": "rodzynki.html#wykres-pokaże-to-lepiej",
    "title": "3  Rodzynki",
    "section": "3.4 Wykres pokaże to lepiej",
    "text": "3.4 Wykres pokaże to lepiej\nJednym z najbardziej znanych wykresów statystycznych jest przedstawiony poniżej kwartet Anscombe’a. Frank Anscombe  zapisał się w historii grafiki statystycznej, kiedy w 1973 roku skonstruował i przedstawił cztery zbiory danych o bardzo ciekawych właściwościach. Każdy zbiór danych składa się z dwóch zmiennych: x i y. W każdym zbiorze danych średnia wartość zmiennej x wynosi 9. Wariancja tej zmiennej w każdym zestawie danych wynosi 11. Średnie zmiennej pokazanej na osi pionowej w każdym z zestawów danych wynoszą 7,5, a ich wariancje są równe 4,12. Dla każdego z tych czterech zbiorów danych korelacje zmiennych na obu osiach wynoszą 0,816, a z punktu widzenia liniowych zależności wszystkie te dane najlepiej opisuje ten sam model regresji liniowej \\(y=3+x/2\\).Frank Anscombe to szwagier Johna Tukeya, jednego z najbardziej znanych zbuntowanych statystyków tamtego okresu.\nMożna odnieść wrażenie, że to są bardzo podobne zbiory danych, skoro mają tak bardzo podobny opis. Ale dopiero narysowanie danych pokazuje nam, że w każdym zbiorze danych kryje się zupełnie inna historia.\n\n\n\nRysunek 3.4: Kwartet Anscombe’a odtworzony za pomocą pakietu ggplot2\n\n\nOd ponad 50 lat badacze są zachłyśnięci zależnościami, które łatwo przedstawić prostym wzorem, np. z użyciem regresji liniowej. Anscombe przygotował cztery zestawy danych tak dobrane, by podstawowe statystyki liczbowe były dla nich identyczne (Anscombe 1973). W każdym z tych czterech zbiorów danych mamy te same średnie, wariancje, współczynniki korelacji, regresji liniowej i wartości testów istotności dla współczynników w modelach regresji liniowej. Z punktu widzenia regresji liniowej te cztery zbiory danych są nierozróżnialne i w każdym z tych czterech przypadków mamy do czynienia z taką samą zależnością pomiędzy parą zmiennych.\n\nAnscombe, Frank. 1973. “Graphs in Statistical Analysis.” The American Statistician 27: 17–21.\nJednak proste przedstawienie graficzne tych czterech zestawów danych ilustruje oczywiste różnice pomiędzy nimi. Jest to wspaniały przykład wartości wizualizacji danych, która czasem potrafi opowiedzieć o danych więcej niż nawet zaawansowany model statystyczny."
  },
  {
    "objectID": "rodzynki.html#wykresy-mające-edukować-społeczeństwo",
    "href": "rodzynki.html#wykresy-mające-edukować-społeczeństwo",
    "title": "3  Rodzynki",
    "section": "3.5 Wykresy mające edukować społeczeństwo",
    "text": "3.5 Wykresy mające edukować społeczeństwo\nObok umiejętności czytania, pisania i liczenia potrzebna jest edukacja związana z wnioskowaniem statystycznym. Umożliwi to społeczeństwu lepsze zrozumienie otaczającego nas świata i zmian, jakie w tym świecie zachodzą.\n\n\n\n\n\nRysunek 3.5: Światowe imperia w różnych okresach historii. Źródło: Modern Man in the Making, Otto Neurath.\n\n\nJak się jednak okazuje, nie jest to wcale taki nowy trend. Już sto lat temu socjolog Otto Neurath twierdził, że grafika statystyczna powinna pełnić rolę edukacyjną dla społeczeństwa. Aby to stało się możliwe, musi być zrozumiała i interesująca, łatwa do zapamiętania i precyzyjna. W tym celu Neurath w latach trzydziestych XX wieku opracował język ISOTYPE, zaprojektowany do łatwego zrozumienia wykresów, tak by na ich podstawie możliwa była ,,edukacja wizualna’’ społeczeństwa.\n\n\n\n\nRysunek 3.6: Frakcja osób z niedowagą lub nadwagą w różnych grupach wiekowych. Dane przedstawiono zgodnie z regułami języka ISOTYPE. Użycie pogrubionych ikon w czerwonym kolorze do oznaczenia osób otyłych może spowodować optyczne powiększenie udziału tej grupy. Źródło: Magda Małczyńska-Umeda dla Fundacji SmarterPoland.\n\n\n\nJęzyk ISOTYPE to zestaw symboli i reguł, wskazówek, jak prezentować graficznie informacje w sposób zrozumiały dla szerokiego odbiorcy. Zawiera listy precyzyjnie zaprojektowanych znaków/piktogramów o uniwersalnych znaczeniach oraz reguły czytelnego i dokładnego używania tych piktogramów w celu prezentowania informacji. Jedną z najbardziej charakterystycznych reguł jest zasada używania powtórzeń znaku do przedstawiania wielkości. Porównując dwie wartości, z których jedna jest o 50% większa od drugiej, na wykresie paskowym użylibyśmy dwóch pasków, z których jeden byłby o 50% dłuższy niż drugi. W pewnych sytuacjach wykorzystanie liczby powtórzeń piktogramu zamiast długości pozwala na czytelniejsze i ciekawsze zaprezentowanie określonej wartości.\nTen ,,język wizualny’’ został tak skonstruowany, by ułatwić zrozumienie danych liczbowych opisujących współczesny świat. Jedno z większych dzieł stworzonych z użyciem tego języka to Modern man in the making (1939) (Neurath 1940), autorstwa Otto Neuratha. Książka ta przedstawia zbiór ciekawych statystyk dotyczących społeczeństwa, pokazujących, jak wyglądał ówczesny świat. Dzisiaj dzieła Ottona Neuratha są dostępne w domenie publicznej. Rysunek Figure 3.5 pochodzi z tej drugiej i przedstawia wielkość różnych imperiów na przestrzeni dziejów.\n\nNeurath, Otto. 1940. “Modern Man in the Making.” Philosophy of Science 7 (1): 133–34. https://isotyperevisited.org/.\nWięcej o języku ISOTYPE można przeczytać w artykule Młodzi XXL, Eurostat a problem nadwagi i otyłości przygotowanym przez Magdę Małczyńską-Umeda."
  },
  {
    "objectID": "rodzynki.html#zadania",
    "href": "rodzynki.html#zadania",
    "title": "3  Rodzynki",
    "section": "3.6 Zadania",
    "text": "3.6 Zadania\nChciałbyś poznać więcej epickich wykresów tworzących historie wizualizacji danych? Wystarczy wykonać poniższe zadania.\n\nJednym z ojców graficznej wizualizacji danych był William Playfair. Wynalazł on wiele pomysłowych sposobów prezentacji danych. Dzieło Playfaira zawierające te wykresy było prawdziwym bestsellerem w jego czasach. Zapoznaj się z listą różnych wykresów przedstawionych na jego stronie w Wikipedii. Który z tych wykresów uznasz za najbardziej ciekawy/przełomowy?\nJednym z najciekawszych wykresów wszech czasów jest wykres pudełkowy zaproponowany przez Johna Tukeya. W artykule 40 years of boxplots znajduje się ciekawe omówienie różnych modyfikacji tego wykresu. Która z nich jest Twoim zdaniem najbardziej informatywna?\nBardzo oryginalnym i pomysłowym sposobem prezentacji danych jest wykres łodyga-liście. Możesz o nim przeczytać więcej na odpowiedniej stronie w Wikipedii. Czy potrafisz powiedzieć, gdzie najczęściej jest on dzisiaj stosowany?\n\nJeżeli chciałbyś dowiedzieć się więcej o tych i innych wykresach, które odegrały znaczącą rolę, to może zainteresować Cię esej Perełki z historii z książki Odkrywać! Ujawniać! Objaśniać!"
  },
  {
    "objectID": "dziury.html#dziury-w-percepcji-kolorów",
    "href": "dziury.html#dziury-w-percepcji-kolorów",
    "title": "4  Dziury…",
    "section": "4.1 Dziury w percepcji kolorów",
    "text": "4.1 Dziury w percepcji kolorów\nKolor jaki jest, każdy widzi. Czyżby? Zobaczmy, jak o kolorach myślało dwóch wielkich badaczy – Isaak Newton i Johann Wolfgang von Goethe. Już w szkole podstawowej poznajemy perspektywę Newtona, uczymy się o fizycznych właściwościach światła, o tym, że białe światło jest mieszaniną fal różnych długości, które można rozszczepić pryzmatem, o zresztą Isaac Newton pokazał w 1672 roku. Takie myślenie o kolorach skupione jest na fizycznych właściwościach mieszaniny fal różnych długości.\nZupełnie inaczej o kolorach pisał Johann Wolfgang von Goethe. Zauważył on pewne rozbieżności pomiędzy Newtonowskim fizycznym opisem światła a postrzeganiem kolorów przez człowieka. Zaobserwował on, że kolor pojawia się nie tylko tam, gdzie jest światło, ale też tam, gdzie nie ma światła. Jeżeli patrzymy na silne źródło światła, takie jak słońce lub biały śnieg w słoneczny dzień, a następnie wejdziemy do zupełnie zacienionego pokoju, to zaobserwujemy wrażenie wirujących czerwonych kręgów. Z obserwacji Goethego wynikało, że miejsca ocienione wydają się mieć kolory szczególnie wtedy, gdy sąsiadują np. ze śniegiem silnie odbijającym światło. Choć cień to przecież, zgodnie z teorią Newtona, miejsce, gdzie nie ma światła, nie ma więc kolorów.\nTak więc wrażenia barwne zależą zarówno od tego, co widzieliśmy wcześniej, jak i tego, co jeszcze znajduje się w naszym polu widzenia. Swoje wyniki Goethe opublikował w 1810 roku w dziele Teoria kolorów (Goethe 1810. ), które ponoć cenił bardziej niż swoją twórczość poetycką. W swojej teorii Goethe dużą wagę przywiązywał do wrażeń kolorów, ich percepcji w zależności od różnych czynników, również emocji obserwatora. Goethe uważał, że jego teoria jest przeciwstawna do teorii Newtona.\n\nGoethe, Johann Wolfgang von. 1810. Zur Farbenlehre / Theory of Colours. J.G. Cotta Tubingen.\n\n\n\n\nRysunek 4.1: Szachownica Adelsona. Czy pola A i B są tego samego, czy różnych kolorów? Wykonane przez Adriana Pingstona na podstawie prac Edwarda Adelsona\n\n\n\nDrogi Czytelniku, jeżeli w tym miejscu myślisz, że ta cała subiektywna teoria kolorów to ściema, to znaczy że jesteś gotów na eksperyment, który unaoczni Ci, że te same kolory mogą być różnie odczytywane. Na marginesie, na rysunku Figure 4.1 znajdziesz ilustrację opublikowaną po raz pierwszy przez Edwarda Adelsona w roku 1995. Spójrz na górny panel. Czy pola A i B na szachownicy mają różne kolory? Prawdopodobnie bez cienia wątpliwości stwierdzimy, że pole A jest ciemniejsze niż pole B. Jednak gdyby usunąć z tego rysunku kontekst, np. zasłonić palcem wszystko poza tymi polami, lub też połączyć te pola pasem, wtedy zauważymy, że w rzeczywistości są one tego samego koloru.\nW zależności od kontekstu możemy sprawić, by kolor szary był postrzegany jako kolor żółty lub niebieski, czego przykładem jest zdjęcie sukienki z rysunku Figure 4.2. Kilka lat temu przez Internet przetoczyła się prawdziwa wojna o to, by ustalić, czy jest to czarno-niebieska sukienka, czy biało-złota. Począwszy od serwisu Tumblr po bardzo szanowane czasopisma naukowe dyskutowano o tej iluzji. Okazuje się, że różne osoby odczytują różnie kolory z tego zdjęcia w zależności od tego, co założą o źródle i barwie oświetlenia tej sukienki.\n\n\n\n\n\nRysunek 4.2: Fotografia Caitlin McNeill z 2015 roku\n\n\nJeżeli chcecie zobaczyć więcej iluzji związanych z kolorami, to warto odwiedzić Centrum Nauki Kopernik, które ma całą sekcję poświęconą kolorom. Rysunek Figure 4.3 pokazuje np. te same trzy plansze z żuczkami oświetlone różnymi kolorami. Za każdym razem inaczej odbieramy względne kolory żuczków. W zależności od oświetlenia barwa obiektów może się bardzo różnić.\nPodobny problem dotyczy wykresów drukowanych np. w gazetach lub firmowych raportach, gdy oglądamy je w różnym świetle, np. dziennym lub w świetle nocnej lampki. Jeszcze inaczej ten sam wykres będzie wyglądał na ekranie laptopa, który ma wysoką jasność i wysoki kontrast.\n\n\n\nRysunek 4.3: Kolaż zdjęć z wystawy w Centrum Nauki Kopernik. Ta sama plansza z trzema żuczkami widziana w różnym oświetleniu\n\n\nJakby problemów z kolorami było mało, to dodatkowo około 5% populacji ma różnego rodzaju zaburzenia związane z postrzeganiem kolorów, często nazywane ,,ślepotą barw’’.\nPrzyczyn zaburzeń postrzegania kolorów jest wiele, od genetycznych, przez związane z nabytymi urazami, niepożądanym działaniem leków, chorobami czy wiekiem. Całkowita niezdolność do rozróżniania kolorów jest bardzo rzadka, zazwyczaj upośledzenie widzenia kolorów dotyczy możliwości rozróżniania określonych kolorów. Mutacje sprzężone z genami na chromosomie X powodują zaburzenia w rozwoju lub całkowity brak czopków  określonego typu, rzadziej dwóch typów. Ponieważ kobiety mają dwa chromosomy X, a mężczyźni tylko jeden, to tego typu zaburzenia występują znacznie częściej u mężczyzn. Około 5–10% mężczyzn ma jakieś genetyczne problemy z postrzeganiem kolorów, w przypadku kobiet problemy te występują u mniej niż 1% populacjiCzopki to światłoczułe receptory siatkówki oka, które zawierają specyficzne białka receptorowe, absorbujące światło w różnych zakresach długości fali. Czopki umożliwiają widzenie kolorów\nNajczęstsze zaburzenia widzenia barw to deuteranopia, czyli trudności z rozróżnieniem kolorów czerwonego i zielonego wywołane nieprawidłowym funkcjonowaniem czopków M w siatkówce oka.\n\n\n\n\nRysunek 4.4: Mapa ciepła dla danych o produktach żywieniowych. Lewy panel to mapa z kolorami rozpiętymi pomiędzy zielonym i czerwonym. Prawy panel ilustruje, jak tę mapę widzą osoby z deuteranopią – ślepotą barw, która dotyka około 5% osób\n\n\n\n\n\nRysunek 4.5: Lewy panel to mapa ciepła z kolorami rozpiętymi pomiędzy czerwonym a niebieskim. Panel prawy pokazuje, jak tę mapę widzą osoby z deuteranopią\n\n\n\nJeżeli w opracowanej przez nas wizualizacji danych kolory pełnią kluczową funkcję i chcemy upewnić się, że przynajmniej osoby z typowymi dysfunkcjami widzenia kolorów będą w stanie odczytać informacje z wykresu, możemy wykorzystać symulator ślepoty barw. Jednym z takich symulatorów jest Color Oracle for the Color Impaired, który pozwala zmienić obraz wyświetlany na ekranie komputera na taki, jaki widzą osoby z najczęstszymi zaburzeniami."
  },
  {
    "objectID": "dziury.html#jak-żyć-z-kolorami",
    "href": "dziury.html#jak-żyć-z-kolorami",
    "title": "4  Dziury…",
    "section": "4.2 Jak żyć z kolorami?",
    "text": "4.2 Jak żyć z kolorami?\nKolor jest zdecydowanie najsilniejszą przyprawą, jaką możesz dodać do wykresu. Dobrze dobrany wyróżni to, co ważne, zwróci uwagę na kluczowe obszary. Źle dobrany, przedawkowany, zamieni cały wykres w hałaśliwy bełkot.\nKolor na wykresie może pełnić funkcję wyróżniającą (czerwona kropka na tle szarych punktów) lub kodującą wartości pewnej zmiennej. Aby zakodować wartości zmiennej, stosuje się trzy schematy kodowania (patrz rysunek Figure 4.6). Schematami tymi są:\n\nskala dla zmiennych ilościowych (ang. quantitative) – to skala, w której natężeniem lub jasnością koloru przedstawia się spektrum wartości zmiennej. Wartości najmniejsze najczęściej są kodowane przez jasne kolory, a wartości większe – przez intensywne kolory. Przykładem może być kaloryczność produktu;\nskala rozbieżnych kolorów (ang. divergent) dla zmiennych ilościowych z elementem neutralnym – to skala, w której chcemy zaznaczyć rozpiętość jakiejś zmiennej pomiędzy dwiema skrajnymi wartościami, najczęściej z zaznaczeniem wartości neutralnej. Skala ta świetnie się sprawdza w odróżnianiu, które punkty są poniżej, a które powyżej wartości referencyjnej. Przykładem może być temperatura z elementem neutralnym równym 0;\nskala dla zmiennych jakościowych (ang. qualitative) – to skala, w której chcemy dobrać \\(k\\) kolorów możliwie odróżnialnych od siebie. Takimi skalami na wykresach często koduje się grupy obserwacji i chcemy, by każdą grupę dało się niezależnie zauważyć i by się nie myliła z innymi grupami. Przykładem może być kodowanie grupy produktów żywnościowych.\n\n\n\n\nRysunek 4.6: Trzy zestawy siedmiu kolorów wybranych z zestawu palet kolorów ColorBrewer. Pierwsza znajdzie zastosowanie w prezentacji zmiennej o wartościach uporządkowanych (np. w skali od 100 do 200), druga w prezentacji wartości uporządkowanych z elementem neutralnym (np. od -10 do 10), trzecia w prezentacji zmiennej o wartościach nieuporządkowanych\n\n\nSkąd się biorą te skale? Aby odpowiedzieć na to pytanie, musimy się bliżej przyjrzeć anatomii koloru. Zacznijmy od liczbowego opisu koloru. Jeżeli często pracujemy z grafiką wyświetlaną na ekranach komputera, to najbardziej naturalną reprezentacją koloru będzie dla nas skala RGB (od ang. red, green, blue). Kolor opisywany jest przez intensywność świecenia emiterów trzech różnych długości fal odpowiadających kolorowi czerwonemu, zielonemu i niebieskiemu. Ale jeżeli często pracujemy z drukiem cyfrowym, to znacznie częściej kolor komunikujemy w skali CMYK (od ang. cyan, magenta, yellow, black), opisującej cztery kolory tuszu używane w procesie drukowania. Na ekranie kolory są wynikiem emitowania światła kolorowego, w druku kolory są wynikiem różnej absorbcji światła białego przez zadrukowaną kartkę. W przypadku druku offsetowego znacznie częściej posługujemy się skalą Pantone.\nOkazuje się, że najbardziej naturalną skalą myślenia o kolorach przy projektowaniu wykresów statystycznych jest skala HCL (ang. hue, chroma, luminance). Pozwala ona rozłożyć kolor na trzy składowe, które możemy niezależnie analizować na wykresach (Zeileis, Hornik, and Murrell 2009). Rysunek Figure 4.7 przedstawia różnice pomiędzy każdą z tych trzech składowych. Pierwszy pasek przy ustalonej jasności i natężeniu różni się jedynie barwą, drugi jasnością, a trzeci natężeniem.\n\nZeileis, Achim, Kurt Hornik, and Paul Murrell. 2009. “Escaping RGBland: Selecting Colors for Statistical Graphics.” Computational Statistics and Data Analysis 53 (9): 3259–70.\n\n\n\n\nRysunek 4.7: Trzy zestawy siedmiu kolorów różniących się jedynie jedną współrzędną w przestrzeni HCL: barwą, jasnością lub natężeniem. Widzimy, że jednostajne rozłożenie współrzędnych przekłada się na jednostajne różnice w percepcji koloru\n\n\n\nMając taki opis kolorów, możemy konstruować skale kolorów o bardzo użytecznych właściwościach. Aby zbudować skalę dla zmiennej jakościowej, ustalamy takie same składowe C i L, a w składowej H szukamy zbioru \\(k\\) równie oddalonych punktów. Aby zbudować skalę dla zmiennej jakościowej, wybieramy sobie składową H i C, a później konstruujemy skalę, zmieniając wartości składowej L.\nW ten sposób powstały skale ColorBrewer (Brewer 1994), opracowane przez profesor Cynthie Brewer, zajmującą się zawodowo tworzeniem kartogramów, w tym doborem kolorów dla tych wykresów. Na stronie http://colorbrewer2.org/ znaleźć można różne propozycje tych skal, w zależności od tego, ilu kolorów potrzebujemy oraz jaką rolę ma pełnić dana skala kolorów (Brewer 2022).\n\nBrewer, Cynthia. 1994. “Color Use for Mapping and Visualization.” Visualization in Modern Cartography, 123–47.\n\n———. 2022. ColorBrewer: Color Advice for Maps. http://colorbrewer2.org/.\nWarto też zwrócić uwagę, że w tych schematach kolorów nie ma bardzo intensywnych barw. Dominują pastele i inne łagodne kolory. Jest to związane z faktem, że duże obszary bardzo intensywnych kolorów o bardzo dużym kontraście są na dłuższą metę dla oka bardzo męczące. Ostatnim efektem, jaki chcemy uzyskać naszą wizualizacją danych, jest efekt szybkiego męczenia się oka (i w konsekwencji całego obserwatora).\nJeżeli chcesz dobrze żyć z kolorami, to pamiętaj:\n\nUnikaj niepotrzebnego użycia kolorów. Jeżeli kolor nie pełni funkcji na wykresie, to będzie tylko przeszkadzał.\nUnikaj krzykliwych kolorów. Zarezerwuj intensywne kolory na naprawdę wyjątkowe okazje, nie nękaj nimi bez powodu.\nJeżeli już używasz kolorów, to zastanów się, jaką rolę pełnią. Czy są wyróżnikiem jednego wyjątkowego punktu, na który czytelnik ma zwrócić uwagę? Czy pełnią rolę grupującą podobne obiekty i na różnych wykresach to grupowanie prowadzone jest w sposób spójny?\nSpójrz krytycznie na wybrane kolory. Czy użyta skala (jakościowa, ilościowa, rozbieżna) jest zgodna z funkcją na wykresie?"
  },
  {
    "objectID": "dziury.html#dziury-w-percepcji-kształtów",
    "href": "dziury.html#dziury-w-percepcji-kształtów",
    "title": "4  Dziury…",
    "section": "4.3 Dziury w percepcji kształtów",
    "text": "4.3 Dziury w percepcji kształtów\nCzy uwierzycie, że w naszym polu widzenia jest spory obszar, w którym tak naprawdę nic nie widzimy? Jest tak, ponieważ siatkówka nie pokrywa całej tylnej ściany gałki ocznej, ale w pewnym obszarze w siatkówce jest dziura, przez którą wychodzą nerwy wzrokowe w kierunku mózgu.\nDlaczego nie widzimy, że nie widzimy? Mózg nam pomaga uzupełnić ten obraz i robi to na tyle sprawnie, że najczęściej nie zauważamy żadnego braku. Ale prosty eksperyment pokazuje, jak działa ten stary oszust. Sprawdźcie sami.\nPrzyjrzyj się poniższemu rysunkowi. Zamknij lewe oko, a prawym patrz prosto na kropkę po lewej stronie. Patrząc cały czas na czarną kropkę, przesuwaj powoli kartkę bliżej w kierunku oka. W pewnej odległości (mniej więcej 15 centymetrów) zauważysz, że czarny krzyżyk zniknie, choć wciąż powinien znajdować się w polu widzenia. Nie będziesz jednak go widział, ponieważ jego obraz wyświetli się na ślepą plamkę, na której nie ma receptorów. Jeżeli dalej przesuniesz kartkę, krzyżyk znowu się pojawi.\n\n\n\n\nRysunek 4.8: Prosty eksperyment pozwalający zaobserwować efekty działania plamki ślepej. Patrząc prawym okiem na lewą kropkę, znajdziemy taką odległość od kartki, że czarny krzyżyk zniknie z pola widzenia\n\n\n\nNiesamowite, prawda? Jeszcze bardziej niesamowite jest to, że obraz padający na ślepą plamkę nie jest tak po prostu wycinany. Nie jest przecież tak, że cały czas widzimy białą dziurę w polu widzenia. W rzeczywistości obraz jest uzupełniany przez mózg na podstawie jego otoczenia!\nTo jednak nie koniec sztuczek naszej percepcji. Lubi ona podkręcać kontrast nawet w sytuacjach, gdy jest to całkowicie zbędne. Na marginesie na rysunku Figure 4.9 przedstawiona jest iluzja Titchenera. Które centralne koło jest większe, to u góry, czy to na dole?\nOczywiście okazuje się, że oba wewnętrzne koła są równie duże.\n\n\n\n\n\nRysunek 4.9: Iluzja Titchenera, nazwana od jej odkrywcy, którym był Edward Bradford Titchener (1867–1927). Koła umieszczone w centrum mają takie same wielkości, są jednak postrzegane jako koła o różnych wielkościach w zależności od tego, w jakim znajdują się otoczeniu. Źródło: opracowanie na bazie Wikipedii.\n\n\nPodobnie ma się sytuacja z pseudoperspektywą. Widząc zdjęcia, spodziewać się możemy, że zdjęcie trójwymiarowego obiektu może przedstawiać perspektywę. Ale nawet w przypadku bardzo abstrakcyjnych rysunków, w których występują elementy tylko sugerujące perspektywę, nasz umysł będzie modyfikował ocenę wielkości, zakładając występowanie perspektywy nawet w sytuacjach, gdzie żadną miarą nie może być mowy o prawdziwej perspektywie. W oczywisty sposób zakłóca to ocenę wielkości.\n\n\n\nRysunek 4.10: Oba pogrubione odcinki mają tę samą długość. Ukośne linie sugerują jednak perspektywę, ze względu na którą odcinki odbieramy jako będące różnej długościi. Źródło: domena publiczna.\n\n\nProblem w ocenie wielkości nie jest spowodowany wyłącznie kontekstem czy nieistniejącą perspektywą. Pewnych charakterystyk po prostu nasz mózg nie jest w stanie dobrze ocenić. Świetnym przykładem są kąty. Jesteśmy w stanie z dużą dokładnością ocenić, czy kąt jest bliski kątowi prostemu, ale mamy duże problemy z oceną wielkości kątów ostrych i rozwartych. Nasz mózg ma skłonność do zawyżania wielkości kątów ostrych i zaniżania kątów rozwartych.\n\n\n\n\n\nRysunek 4.11: Iluzja Poggendorffa związana z trudnością w dokładnej ocenie kątów. Linia widoczna po lewej stronie jest przedłużeniem jednej z linii widocznych po prawej stronie. Której? Źródło: opracowanie na bazie Wikipedii.\n\n\nCiekawą ilustracją tej skłonności jest iluzja opisana przez Johanna Poggendorffa (1796–1877). Na rysunku Figure 4.11 linia widoczna po lewej stronie prostokąta jest przedłużeniem jednej z linii widocznych po prawej stronie. Której?\nW tym paradoksie, oceniając kąt pomiędzy lewym odcinkiem a szarym prostokątem, nasz mózg ma skłonność do zawyżania oceny tego kąta. Przez to mamy wrażenie, że przedłużeniem lewego odcinka jest odcinek prawy górny. Można łatwo sprawdzić, mając linijkę lub inny przedmiot o prostej krawędzi, że w rzeczywistości to prawy dolny odcinek jest przedłużeniem lewego."
  },
  {
    "objectID": "dziury.html#jak-żyć-z-kształtami",
    "href": "dziury.html#jak-żyć-z-kształtami",
    "title": "4  Dziury…",
    "section": "4.4 Jak żyć z kształtami?",
    "text": "4.4 Jak żyć z kształtami?\nWielu badaczy interesowało się problemem wyboru charakterystyk wizualnych na wykresie, które w bezpieczny sposób mogą kodować wartości ilościowe. Pierwszą z prac poświęconych percepcji wielkości kształtów używanych na wykresach była praca The Visual Decoding of Quantitative Information on Statistical Graphs (Cleveland and McGill 1987). Jej autorzy po przeprowadzeniu zbioru eksperymentów przygotowali hierarchię charakterystyk uwzględniającą precyzję odczytywania wartości.\n\nCleveland, William, and Robert McGill. 1987. “Graphical Perception: The Visual Decoding of Quantitative Information on Statistical Graphs.” of the Royal Statistical Society Series A 150: 192–229.\nTa hierarchia jest przedstawiona na rysunku Figure 4.12, a można ją streścić w postaci następujących reguł. (1) Najdokładniej odczytywane są pozycje obiektów rozmieszczonych wzdłuż wspólnej skali (przykładowo wykres kropkowy). (2) Poprawnie odczytywane są długości odcinków rozmieszczonych wzdłuż wspólnej skali. (3) Przeciętnie poprawnie odczytywane są pozycje obiektów wzdłuż takiej samej, ale nie wspólnej skali (przykładowo różne wykresy umieszczone na kartogramie). (4) Niezbyt dokładnie odczytywane są wielkości kątów i nachyleń (stosowane np. przy ocenie tempa wzrostu w wykresach liniowych). (5) Najtrudniej poprawnie odczytać wartości zakodowane jako pola powierzchni lub objętości nieregularnych brył.\n\n\n\nRysunek 4.12: Średnie błędy percepcji w odróżnianiu wielkości różnych obiektów. Źródło: opracowanie na bazie wyników Clevelanda i McGilla.\n\n\nCzy tak faktycznie jest? Sprawdźmy! Na rysunku Figure 4.13 przedstawiono te same pięć liczb na dwa sposoby – jako wycinki koła i jako punkty rozmieszczone wzdłuż jednej osi. Łatwość wskazania, która z wartości jest największa, a która najmniejsza, jest zupełnie inna. Dla wykresu kołowego trudno jest jednoznacznie określić porządek wartości A–E, w przypadku wykresu kropkowego nie mamy żadnych wątpliwości.\nW przypadku rysunku Figure 4.14 przedstawione są powierzchnie województw za pomocą nieregularnych krzywych i za pomocą wykresu słupkowego. Gdzie łatwiej odczytać, które województwo i o ile jest większe od drugiego?\n\n\n\nRysunek 4.13: Na obu wykresach przedstawiono te same wartości. Źródło: opracowanie na bazie przykładu podanego przez Clevelanda i McGilla.\n\n\n\n\n\nRysunek 4.14: Które województwo jest większe i o ile? Różnice w wielkości znacznie łatwiej zauważyć, gdy wielkości są przedstawione jako długości odcinków, a nie nierównomierne powierzchnie. Województwo lubelskie ma powierzchnię 25 133 km\\({}^2\\), a województwo warmińsko-mazurskie ma powierzchnię 24 173 km\\({}^2\\). Źródło: opracowanie własne.\n\n\nWnioskiem z tych badań jest więc to, że jeżeli chcemy pokazywać względne wielkości, to najlepiej używać takich charakterystyk jak długość i trzymać się z daleka od pól, objętości i nasycenia kolorów. Niestety, często nie zważa się na te badania i dlatego spotykamy kolory i powierzchnie razem używane do przedstawiania wielkości."
  },
  {
    "objectID": "dziury.html#dziury-w-percepcji-kompozycji",
    "href": "dziury.html#dziury-w-percepcji-kompozycji",
    "title": "4  Dziury…",
    "section": "4.5 Dziury w percepcji kompozycji",
    "text": "4.5 Dziury w percepcji kompozycji\nDrogi Czytelniku, w poprzednich sekcjach pokazaliśmy przykłady, jak łatwo pomylić się w odczytywaniu kolorów czy kształtów na wykresach. Ale to nie koniec. W pewnych sytuacjach możemy nie zauważyć całego fragmentu wykresu, szczególnie jeżeli nasza uwaga jest skupiona gdzieś indziej.\nAnalizując jakikolwiek wykres, nasz wzrok omiata cały obraz, ale szczegółowo analizuje jedynie wybrane fragmenty. Innych zupełnie nie widzi! Jeżeli uwaga oglądającego wykres nie jest skierowana w istotne miejsce, to może do niego nigdy nie dotrzeć.\nInteresującą ilustracją zjawiska wybiórczej uwagi jest eksperyment nazywany ,,niewidzialnym gorylem’’ (Simons and Chabris 1999). Osoby, które nie znają tego doświadczenia, a lubią eksperymentować, powinny w tym miejscu przerwać czytanie i wyszukać na portalu youtube.com film pod hasłem Selective attention test. Należy postępować zgodnie z instrukcjami lektora, a po obejrzeniu filmu wrócić do czytania reszty tego podrozdziału.\n\nSimons, Daniel, and Christopher Chabris. 1999. “Gorillas in our midst: Sustained inattentional blindness for dynamic events.” Perception 28: 1059–74.\n\n\n\nRysunek 4.15: Zdjęcie z filmu ilustrującego eksperyment ,,niewidzialny goryl’’. W filmie przez środek pokoju powoli przechodzi goryl, jednak z uwagi na obciążenie poznawcze związane z liczeniem podań piłki część obserwatorów go nie zauważa. Patrząc na to zdjęcie, aż trudno w to uwierzyć. Źródło: korespondencja z Danielem Simonsem.\n\n\nDla osób, które nie mają dostępu do Internetu, krótkie streszczenie. Eksperyment jest następujący. Oglądający film zostali poproszeni o zliczenie liczby podań piłki, w którą grała grupa osób na filmie. Koncentrując całą uwagę na śledzeniu piłki, większość obserwujących film nie dostrzega osoby w przebraniu goryla, która przechodzi przez środek pokoju, bijąc się na środku w piersi. Wiedząc, czego możemy się spodziewać, dostrzeżemy tego goryla. Prawdopodobnie również będziemy mieć problem z uwierzeniem, że można go było nie dostrzec. Goryl jest wielki i bardzo wyróżnia się na tle grających. W tym przypadku warto znaleźć kogoś, kto o selektywnej uwadze nie słyszał i przeprowadzić na nim eksperyment z gorylem.\nW Internecie znaleźć można więcej przykładów eksperymentów ilustrujących ,,wybiórczą uwagę’’ lub ,,wybiórczą ślepotę’’. Wszystkie one pokazują, że animacja nie nadaje się do przekazywania złożonych informacji. Jeżeli koniecznie chcemy zbudować animowany wykres, to musimy się zatroszczyć o to, by obserwator wiedział, na jaki element ma patrzeć."
  },
  {
    "objectID": "dziury.html#jak-żyć-z-percepcją-kompozycji-wykresu",
    "href": "dziury.html#jak-żyć-z-percepcją-kompozycji-wykresu",
    "title": "4  Dziury…",
    "section": "4.6 Jak żyć z percepcją kompozycji wykresu?",
    "text": "4.6 Jak żyć z percepcją kompozycji wykresu?\nPrzedstawione przykłady pokazują, jak ważne jest, by wzrok czytelnika wykresu odwiedził wszystkie ważne miejsca oraz by były one czytelne. O jakie miejsca może chodzić? Okazuje się, że krytyczne znaczenie dla umiejętności odczytania wykresu pełnią takie elementy jak tytuł, podtytuł, opisy osi i legenda.\nJeżeli w raporcie mamy więcej wykresów, to zadbajmy o ich spójność i o czytelność powyższych elementów. Zdawkowe opisy osi to Twój wróg. Ty pewnie wiesz, co jest na osiach. Ale czy czytelnik będzie to wiedział?\nTytuł ma kluczowe znaczenie, kotwiczy naszą uwagę i mówi, czego na wykresie szukać. Jeżeli kolor, kształt lub wielkość elementów wykresu mają znaczenie, to musisz je opisać w legendzie. Inaczej może być bardzo trudno je odgadnąć."
  },
  {
    "objectID": "dziury.html#zadania",
    "href": "dziury.html#zadania",
    "title": "4  Dziury…",
    "section": "4.7 Zadania",
    "text": "4.7 Zadania\nZnajdź artykuł, książkę lub portal informacyjny, w którym przekazywane są informacje oparte na danych. Możesz np. skorzystać z portalu BiQdata.pl, BeautifulNews lub The New York Times. Na tej podstawie wykonaj poniższe zadania.\n\nKolor. Jeżeli na wykresie są różne kolory, to czy pełnią one jakąś funkcję informacyjną? Czy bez kolorów wykres by coś stracił? Czy masz pomysł, jak inaczej dobrać kolory na tym wykresie?\nGeometria. Jakie kształty kodują informacje na tym wykresie? Czy długość, położenie, wielkość lub kąt? Czy robią to dobrze = czytelnie? Jak wyglądałby ten wykres, gdyby te same dane przedstawić za pomocą innej geometrii?\nKompozycja. Co sądzisz o tytule, opisach osi czy opisie legendy? Czy są zwięzłe i czytelne? Czy pomagają zrozumieć, co jest na wykresie? Czy inaczej sformułowałbyś te opisy?\n\nJeżeli chciałbyś dowiedzieć się więcej o klasycznych wykresach do prezentacji różnego rodzaju danych i relacji, to mogą zainteresować Cię eseje Percepcja obrazu i Percepcja kolorów z książki Odkrywać! Ujawniać! Objaśniać!."
  }
]